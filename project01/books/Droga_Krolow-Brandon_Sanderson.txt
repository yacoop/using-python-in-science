∗	∗	∗

Tytuł	oryginału:	 The	Way	of	Kings	Copyright	©	2010	by	Brandon	Sanderson	Copyright for	the	Polish	translation	©	2014	by	Wydawnictwo	MAG

Redakcja:	Urszula	Okrzeja Korekta:	Magdalena	Górnicka	Ilustracja	na	okładce:	Tomasz	Maroński	Opracowanie graficzne	okładki:	Piotr	Chyliński	Ilustracje	wewnętrzne:	Greg	Call,	Issac	Stewart	i Ben	McSweeney	Projekt	typograficzny,	skład	i	łamanie:	Tomek	Laisar	Fruń	Skład wersji	elektronicznej:

pan@drewnianyrower.com

ISBN	978-83-7480-476-9





Wydanie	II

Wydawca:





Wydawnictwo	MAG

ul.	Krypska	21	m.	63,	04-082	Warszawa

tel./fax	22	813	47	43

e-mail:	kurz@mag.com.pl

www.mag.com.pl

Wyłączny	dystrybutor:	Firma	Księgarska	Jacek	Olesiejuk

Spółka	z	ograniczoną	odpowiedzialnością	S.K.A.

ul.	Poznańska	91,	05-850	Ożarów	Maz.

tel.	22	721	30	00

www.olesiejuk.pl





Spis	ilustracji





Mapa	Rosharu

Mapa	Niczyich	Wzgórz	i	Alethkaru

Szkicownik	Shallan:	Węgorze	niebieskie

Mapa	składu	drzewnego

Szkicownik	Shallan:	Chulle

Mapa	Strzaskanych	Równin





Kodeks	wojenny	Alethich

Mapa	obozów	wojskowych	Historyczny	obraz	wielkoskorupa





Mapa	Kharbranthu

Mapa	Czterech	Miast,	z	Dowodów	Kabsala

Szkicownik	Shallan:	Łupkokora

Szkicownik	Shallan:	Ostrogar

Historia	Ludzkości

Szkicownik	Shallan:	Skałopąki

Notatnik	Navani:	Jeden

Szkicownik	Shallan:	Rośliny

Notatnik	Navani:	Dwa

Mapa	bitwy	na	Wieży

Relief	Nalan’Elin





Emily,

Która	jest	bardziej	cierpliwa

Bardziej	życzliwa

I	bardziej	cudowna

Niż	można	wyrazić	to	słowami.

Ale	i	tak	próbuję.





Podziękowania

Pierwszą	 wersję	 „Drogi	 królów”	 ukończyłem	 w	 roku	 2003,	 ale	 pracę	 nad fragmentami	 książki	 rozpocząłem	 pod	 koniec	 lat	 dziewięćdziesiątych.	 Nad	 pewnymi wątkami	zastanawiałem	się	jeszcze	wcześniej.	Praca	nad	żadnym	z	moich	utworów	nie trwała	 tak	 długo	 –	 tworzeniu	 tej	 powieści	 poświęciłem	 ponad	 dziesięć	 lat.	 I	 dlatego nikogo	nie	powinno	dziwić,	że	tak	wielu	ludzi	mi	przy	niej	pomagało.	Nie	udałoby	mi się	 wymienić	 ich	 wszystkich	 –	 moja	 pamięć	 nie	 jest	 aż	 tak	 doskonała.	 Chciałbym jednak	podziękować	z	głębi	serca	kilku	najważniejszym	osobom.

Po	pierwsze,	mojej	żonie,	Emily,	której	zadedykowałem	tę	książkę.	Wiele	z	siebie dała,	 by	 ta	 powieść	 mogła	 powstać.	 Nie	 chodzi	 tu	 jedynie	 o	 czytanie	 manuskryptu	 i udzielanie	 rad,	 ale	 też	 brak	 mojego	 towarzystwa	 podczas	 długich	 okresów	 pracy pisarskiej.	Jeśli	ktoś	z	czytelników	będzie	miał	okazję	się	z	nią	spotkać,	należą	się	jej podziękowania	(lubi	czekoladę).

Jak	 zawsze,	 moi	 doskonali:	 redaktor	 i	 agent	 –	 Moshe	 Feder	 i	 Joshua	 Bilmes	 – ciężko	pracowali	nad	tą	książką.	Należy	zwrócić	szczególną	uwagę	na	fakt,	że	Moshe nie	 zarabia	 więcej,	 kiedy	 jego	 autorzy	 przynoszą	 mu	 koszmarki	 o	 objętości	 ponad czterystu	tysięcy	słów.	Zredagował	tę	powieść	bez	słowa	narzekania	i	był	nieocenioną pomocą	 w	 uczynieniu	 z	 niej	 książki,	 którą	 trzymacie	 teraz	 w	 ręku.	 Udało	 mu	 się również	 namówić	 F.	 Paula	 Wilsona	 do	 sprawdzenia	 scen	 dotyczących	 spraw medycznych,	co	bardzo	dużo	im	dało.

Szczególne	 podziękowania	 kieruję	 również	 do	 Harriet	 McDougal,	 jednej	 z najlepszych	redaktorek	naszych	czasów,	która	z	dobroci	serca	przeczytała	manuskrypt i	 zajęła	 się	 redakcją	 stylistyczną.	 Fani	 „Koła	 czasu”	 znają	 ją	 jako	 kobietę,	 która odkryła,	 redagowała,	 a	 później	 poślubiła	 Roberta	 Jordana.	 W	 ostatnich	 latach zazwyczaj	 nie	 podejmuje	 się	 pracy	 redaktorskiej,	 poza	 „Kołem	 czasu”,	 i	 dlatego	 czuję się	 zaszczycony	 jej	 wkładem	 w	 tę	 książkę	 i	 pomocą.	 Alanowi	 Romanczukowi,	 który pracował	razem	z	nią,	również	należą	się	podziękowania.

Wielką	 pomoc	 okazał	 Paul	 Stevens	 z	 wydawnictwa	 Tor	 Books.	 Pełnił	 on	 funkcję łącznika	z	wydawnictwem	i	wykonał	kawał	dobrej	roboty.	Moshe	i	ja	bardzo	cieszymy się,	 że	 nam	 pomagał.	 Irene	 Gallo	 –	 dyrektor	 artystyczny	 –	 również	 była	 wspaniale pomocna	 i	 cierpliwa	 w	 kontaktach	 z	 upartym	 autorem,	 który	 chciał	 zrobić	 różne dziwne	 rzeczy	 z	 ilustracjami	 w	 tej	 książce.	 Dziękuję	 Irene,	 Justinowi	 Golenbockowi, Gregowi	 Collinsowi,	 Karlowi	 Goldowi,	 Nathanowi	 Weaverowi,	 Heather	 Saunders, Meryl	 Gross	 i	 wszystkim	 pracownikom	 Tor	 Books.	 Dot	 Lin,	 która	 aż	 do	 tej	 chwili zajmowała	 się	 reklamą	 (a	 teraz	 ciężko	 pracuje,	 by	 zdobyć	 kilka	 dodatkowych	 literek przed	 nazwiskiem),	 była	 cudowną	 pomocą	 nie	 tylko	 w	 kwestii	 reklamy,	 ale	 też udzielała	mi	rad	i	zajęła	się	mną	w	Nowym	Jorku.	Dziękuję	Wam	wszystkim.

A	skoro	już	mowa	o	ilustracjach,	mogliście	zauważyć,	że	wnętrze	tej	książki	jest	o wiele	 bardziej	 skomplikowane	 niż	 można	 się	 było	 spodziewać	 po	 epickiej	 fantasy.	 To nadzwyczajne	 dzieła	 Grega	 Calla,	 Issaca	 Stewarta	 i	 Bena	 McSweeneya.	 Pracowali ciężko,	 tworząc	 kolejne	 nowe	 szkice,	 by	 wszystko	 było	 tak,	 jak	 trzeba.	 Stworzone przez	Bena	kartki	ze	szkicownika	Shellan	są	po	prostu	piękne,	łączą	moją	wyobraźnię z	 jego	 artystyczną	 interpretacją.	 Isaac,	 który	 stworzył	 wewnętrzne	 elementy dekoracyjne	 w	 powieściach	 z	 cyklu	 „Z	 mgły	 zrodzony”	 osiągnął	 znacznie	 więcej	 niż można	 było	 oczekiwać.	 W	 wypadku	 tej	 powieści	 normą	 była	 praca	 po	 godzinach	 i wymagające	 terminy.	 (Jeśli	 chcielibyście	 wiedzieć,	 to	 jego	 dziełem	 są	 oznaczenia rozdziałów,	mapy,	kolorowe	wyklejki	i	kartki	z	notesu	Navani).

Jak	 zawsze	 wielką	 pomocą	 była	 moja	 grupa	 pisarska.	 Do	 jej	 członków	 dołącza kilku	 czytelników	 alfa	 i	 beta.	 Wymieniając	 bez	 określonego	 porządku,	 są	 to:	 Karen Ahlstrom,	 Geoff	 i	 Rachel	 Biesinger,	 Ethan	 Skarstedt,	 Nathan	 Hatfield,	 Dan	 Wells, Kaylynn	 ZoBell,	 Alan	 i	 Jeanette	 Layton.	 Janci	 Olds,	 Kristina	 Kugler,	 Steve	 Diamond, Brian	 Delambre,	 Jason	 Denzel,	 Mi’chelle	 Trammel,	 Josh	 Walker,	 Chris	 King,	 Austin	 i Adam	 Hussey,	 Brian	 T.	 Hill	 i	 ten	 Ben,	 którego	 nazwiska	 nigdy	 nie	 umiem	 poprawnie zapisać.	 Jestem	 pewien,	 że	 o	 kimś	 zapomniałem.	 Jesteście	 cudownymi	 ludźmi,	 i gdybym	tylko	mógł,	dałbym	wam	Ostrza	Odprysku.

Uff.	 Te	 podziękowania	 zaczynają	 nabierać	 epickich	 rozmiarów.	 Ale	 wciąż pozostało	kilka	osób,	o	których	należy	wspomnieć.	Słowa	te	piszę	niemal	dokładnie	w pierwszą	rocznicę	dnia,	w	którym	zatrudniłem	Nieuniknionego	Petera	Ahlstroma	jako osobistego	 asystenta,	 redaktora	 i	 dodatkowy	 mózg.	 Jeśli	 przejrzycie	 podziękowania we	 wcześniejszych	 książkach,	 zawsze	 na	 niego	 natraficie.	 Jest	 moim	 drogim przyjacielem	i	od	lat	orędownikiem	mojej	twórczości.	Mam	szczęście,	że	teraz	pracuje dla	mnie	na	pełen	etat.	Dziś	wstał	o	trzeciej	nad	ranem,	żeby	zrobić	ostatnią	korektę tej	książki.	Jeśli	spotkacie	go	na	konwencie,	kupcie	mu	krąg	sera.

Byłoby	 niedbalstwem	 z	 mojej	 strony,	 gdybym	 nie	 podziękował	 Tomowi Doherty’emu	 za	 to,	 że	 pozwolił	 mi	 napisać	 tę	 książkę.	 Jedynie	 wiara	 Toma	 w	 ten projekt	 sprawiła,	 że	 mogłem	 sobie	 pozwolić	 na	 napisanie	 powieści	 o	 takiej	 objętości, do	 tego	 osobiście	 zadzwonił	 do	 Michaela	 Whelana,	 namawiając	 go	 do	 stworzenie okładki.	 Tom	 dał	 mi	 więcej	 niż	 zasługuję	 –	 przed	 powieściami	 tego	 rodzaju	 (takiej długości,	 z	 tak	 wieloma	 ilustracjami)	 wydawcy	 uciekają,	 gdzie	 pieprz	 rośnie.	 Dzięki temu	człowiekowi	Tor	ciągle	wydaje	takie	wspaniałe	dzieła.

W	końcu	poświęcę	chwilę	cudownej	okładce	Michaela	Whelana.	Dla	tych,	którzy jeszcze	 nie	 słyszeli	 tej	 historii:	 jako	 nastolatek	 zacząłem	 czytać	 powieści	 fantasy (właściwie	w	ogóle	zacząłem	czytać)	dzięki	pięknym	okładkom	Michaela	Whelana.	Ma on	niezwykły	dar	odzwierciedlenia	ducha	powieści	w	obrazie	–	zawsze	wiedziałem,	że mogę	 zaufać	 powieści	 z	 jego	 okładką.	 Marzyłem,	 że	 pewnego	 dnia	 będę	 miał	 jego dzieło	 na	 okładce	 jednej	 ze	 swoich	 książek.	 Wydawało	 mi	 się	 to	 jednak	 mało prawdopodobne.

Fakt,	że	w	końcu	do	tego	doszło	–	i	to	w	przypadku	tak	ważnej	dla	mnie	powieści, nad	którą	 tak	długo	 pracowałem	–	 jest	niezwykłym,	 przyprawiającym	o	 zawrót	 głowy zaszczytem.

DROGA	KRÓLÓW





Preludium	do	Archiwum	Burzowego	Światła

Kalak	 obszedł	 kamienną	 grań	 i	 zatrzymał	 się	 przed	 ciałem	 umierającego skałogrzmota.	 Ogromna	 kamienna	 bestia	 leżała	 na	 boku,	 przypominające	 żebra wypustki	 na	 jej	 piersi	 były	 połamane	 i	 popękane.	 Potwór	 kształtem	 przypominał

szkielet,	 jego	 nienaturalnie	 długie	 kończyny	 wyrastały	 z	 granitowych	 ramion.	 Oczy były	 ciemnoczerwonymi	 plamami	 pośrodku	 twarzy	 o	 kształcie	 strzały,	 jakby	 w	 głębi kamienia	płonął	ogień.	Zgasły.

Nawet	po	tak	wielu	stuleciach	widok	skałogrzmota	sprawił,	że	Kalaka	przeszedł

dreszcz.	 Dłoń	 bestii	 była	 wielkości	 człowieka.	 Już	 wcześniej	 ginął	 z	 takich	 rąk	 i	 nie było	to	przyjemne.

Oczywiście,	śmierć	rzadko	taka	była.

Obszedł	 stwora,	 ostrożnie	 stawiając	 stopy	 na	 polu	 walki.	 Równina	 była	 pełna zniekształconych	głazów	i	skał,	wokół	niego	wznosiły	się	naturalne	kolumny,	na	ziemi leżały	sterty	ciał.	Rosło	tu	niewiele	roślin.

Skalne	 granie	 i	 kopce	 nosiły	 liczne	 ślady.	 Zmiażdżone,	 wypalone	 odcinki,	 na których	 walczyli	 Mocowiązcy.	 Z	 rzadka	 mijał	 również	 popękane,	 dziwnie ukształtowane	wgłębienia	–	to	z	nich	wyrwały	się	skałogrzmoty,	by	dołączyć	do	walki.

Wiele	z	otaczających	go	ciał	było	ludzkich,	lecz	równie	wiele	–	nie.	Mieszały	się różne	 odcienie	 krwi.	 Czerwona.	 Pomarańczowa.	 Fioletowa.	 Choć	 żadne	 z	 widzianych przez	 niego	 ciał	 się	 nie	 poruszało,	 w	 powietrzu	 unosiły	 się	 niewyraźne	 dźwięki.	 Jęki bólu,	 żałosny	 płacz.	 To	 nie	 były	 odgłosy	 zwycięstwa.	 Z	 nielicznych	 kęp	 roślinności	 i stert	 trupów	 unosił	 się	 dym.	 Tliły	 się	 nawet	 niektóre	 skały.	 Kurzowcy	 porządnie wykonali	swoją	pracę.

Ale	 ja	 przeżyłem,	 pomyślał	 Kalak,	 unosząc	 rękę	 do	 piersi,	 gdy	 pośpiesznie kierował	się	w	stronę	miejsca	spotkania.	Tym	razem	jednak	przeżyłem.

To	 było	 niebezpieczne.	 Kiedy	 umierał,	 zostawał	 odesłany,	 nie	 miał	 wyboru.	 Jeśli przeżył	Spustoszenie,	również	miał	powrócić.	Do	tego	miejsca,	którego	tak	się	bał.	Do miejsca	cierpienia	i	ognia.	A	gdyby	po	prostu	zdecydował	się…	nie	pójść?

Niebezpieczne	myśli,	może	zdradzieckie.	Pośpiesznie	ruszył	dalej.

Miejsce	spotkania	leżało	w	cieniu	dużej	formacji	skalnej,	wznoszącej	się	ku	niebu iglicy.	 Jak	 zawsze	 ich	 dziesiątka	 wybrała	 je	 przed	 bitwą.	 Ci,	 którzy	 przeżyją,	 mieli dotrzeć	do	tego	miejsca.	Co	dziwne,	czekał	na	niego	tylko	jeden.	Jezrien.	Czy	pozostała ósemka	 zginęła?	 To	 było	 możliwe.	 Ta	 bitwa	 była	 bardzo	 gwałtowna,	 jedna	 z najgorszych.	Wróg	stawał	się	coraz	bardziej	nieustępliwy.

Ale	 nie.	 Kalak	 zmarszczył	 czoło,	 kiedy	 znalazł	 się	 u	 podstawy	 iglicy.	 Ujrzał	 tam siedem	 wspaniałych	 mieczy,	 dumnie	 wbitych	 pionowo	 w	 skalistą	 ziemię.	 Każdy	 był

istnym	dziełem	sztuki,	eleganckim,	zdobionym	glifami	i	wzorami.	Rozpoznawał	każdy z	nich.	Gdyby	ich	właściciele	zginęli,	Ostrza	by	zniknęły.

Te	 Ostrza	 były	 bronią	 o	 mocy	 wykraczającej	 nawet	 poza	 Ostrza	 Odprysku.

Niezwykłe.	Cenne.	Jezrien	stał	przed	kręgiem	mieczy	i	spoglądał	na	wschód.

–	Jezrienie?

Postać	 w	 bieli	 i	 błękicie	 zwróciła	 się	 w	 jego	 stronę.	 Po	 tak	 wielu	 stuleciach Jezrien	wciąż	wydawał	się	młody,	jakby	dopiero	osiągnął	trzydziesty	rok	życia.	Krótką czarną	 bródkę	 nosił	 starannie	 przystrzyżoną,	 choć	 jego	 niegdyś	 piękne	 szaty	 były osmalone	i	splamione	krwią.	Odwróciwszy	się	do	Kalaka,	splótł	ręce	za	plecami.

–	Co	to	takiego,	Jezrienie?	–	spytał	Kalak.	–	Gdzie	są	pozostali?

–	Odeszli.	–	Głos	Jezriena	był	spokojny,	głęboki,	władczy.	Choć	od	stuleci	nie	nosił

korony,	 nadal	 miał	 królewskie	 maniery.	 Wydawało	 się,	 że	 zawsze	 wie,	 co	 należy zrobić.	–	Możesz	nazwać	to	cudem.	Tym	razem	zginął	tylko	jeden	z	nas.

–	Talenel	–	stwierdził	Kalak.	Tylko	jego	Ostrza	brakowało.

–	Tak.	Zginął,	broniąc	przejścia	przy	północnym	kanale.

Kalak	 pokiwał	 głową.	 Talenel	 miał	 tendencję	 do	 wybierania	 z	 pozoru beznadziejnych	 bitew	 i	 wygrywania	 ich.	 Miał	 również	 tendencję	 do	 umierania	 w	 ich trakcie.	Wrócił	już	do	miejsca,	do	którego	udawali	się	między	Spustoszeniami.	Miejsca koszmarów.

Poczuł,	że	drży.	Kiedy	stał	się	taki	słaby?

–	Jezrienie,	tym	razem	nie	mogę	powrócić.	–	Kalak	wyszeptał	te	słowa,	podszedł	i chwycił	towarzysza	za	ramię.	–	Nie	mogę.

Poczuł,	 jak	 coś	 w	 nim	 pęka.	 Jak	 długo	 to	 trwało?	 Stulecia,	 może	 tysiąclecia udręki.	Tak	trudno	było	to	zliczyć.	Te	ognie,	te	haki,	codziennie	od	nowa	wbijające	się w	jego	ciało.	Wypalające	skórę	jego	ręki,	później	tłuszcz,	aż	do	kości.	Czuł	ten	smród.

Na	Wszechmocnego,	czuł	go!

–	Zostaw	swój	miecz	–	powiedział	Jezrien.

–	Co	takiego?

Jezrien	wskazał	na	krąg	Ostrzy.

–	 Zostałem	 wybrany,	 by	 na	 ciebie	 zaczekać.	 Nie	 byliśmy	 pewni,	 czy	 przeżyłeś.

Podjęto…	decyzję.	Nadszedł	czas	końca	Przysięgi.

Kalak	poczuł	ukłucie	przerażenia.

–	I	co	się	stanie?

–	 Ishar	 wierzy,	 że	 dopóki	 jeden	 z	 nas	 jest	 związany	 Przysięgą,	 to	 może wystarczyć.	Istnieje	możliwość,	że	zakończymy	cykl	Spustoszeń.

Kalak	spojrzał	nieśmiertelnemu	królowi	w	oczy.	Po	ich	lewej	ku	niebu	wznosił	się czarny	 dym.	 Zza	 pleców	 dochodziły	 jęki	 umierających.	 W	 oczach	 Jezriena	 widział

cierpienie	 i	 smutek.	 Może	 nawet	 tchórzostwo.	 To	 był	 człowiek,	 który	 na	 nitce	 wisiał

nad	krawędzią	urwiska.

Wszechmocny	 w	 niebiosach,	 pomyślał	 Kalak.	 Ty	 też	 się	 złamałeś?	 Wszyscy	 to czuli.

Kalak	odwrócił	się	i	zrobił	kilka	kroków	w	bok,	w	stronę	niskiej	półki	wznoszącej się	nad	polem	bitwy.

Leżało	 tam	 tak	 wiele	 trupów,	 a	 między	 nimi	 poruszali	 się	 żywi.	 Mężczyźni	 w prymitywnych	 strojach,	 dzierżący	 włócznie	 z	 brązowymi	 grotami.	 Pośród	 nich	 inni,	 w błyszczących	 zbrojach	 płytowych.	 Minęła	 ich	 grupka	 czterech	 mężczyzn	 w poszarpanych	skórach,	którzy	dołączyli	do	potężnej	postaci	w	pięknej	srebrzystej	zbroi płytowej	ozdobionej	skomplikowanym	wzorem.	Cóż	za	kontrast.

Jezrien	podszedł	do	niego.

–	Uważają	nas	za	bóstwa	–	wyszeptał	Kalak.	–	Polegają	na	nas.	Tylko	nas	mają.

–	Mają	Świetlistych.	To	wystarczy.

Kalak	pokręcił	głową.

–	Jego	to	nie	ograniczy.	Przeciwnika.	Znajdzie	sposób,	żeby	to	obejść.	Wiesz,	że	to zrobi.

–	Może.

–	A	Taln?	–	spytał	Kalak.	Płonące	ciało.	Ognie.	Ciągłe	cierpienie…

–	Lepiej,	żeby	cierpiał	jeden	człowiek	niż	dziesięciu	–	wyszeptał	Jezrien.

Wydawał	się	taki	zimny.	Jakby	światło	i	ciepło	padało	na	kogoś	pełnego	honoru	i uczciwego,	rzucając	tę	czarną	imitację	jak	cień.

Jezrien	wrócił	do	kręgu	mieczy.	W	jego	dłoniach	pojawiło	się	Ostrze,	wyłoniwszy się	spośród	mgły,	wilgotne	od	pary.

–	 To	 postanowione,	 Kalaku.	 Każdy	 z	 nas	 ruszy	 w	 swoją	 stronę	 i	 nie	 będziemy próbowali	się	odnaleźć.	Musimy	zostawić	Ostrza.	Przysięga	się	skończyła.

Uniósł	 miecz	 i	 wbił	 go	 w	 ziemię	 razem	 z	 pozostałymi	 siedmioma.	 Zawahał	 się, spoglądając	na	miecz,	pochylił	głowę	i	odwrócił	się,	jakby	zawstydzony.

–	 Z	 własnej	 woli	 przyjęliśmy	 na	 siebie	 ten	 ciężar.	 Możemy	 więc	 również	 go odrzucić.

–	A	co	powiemy	ludziom?	–	spytał	Kalak.	–	Co	oni	będą	mówić	o	tym	dniu?

–	To	proste	–	odparł	Jezrien,	odchodząc.	–	Powiemy	im,	że	w	końcu	zwyciężyliśmy.

To	łatwe	kłamstwo.	Kto	wie,	może	w	końcu	okaże	się	prawdą?

Kalak	 odprowadzał	 wzrokiem	 Jezriena	 idącego	 przez	 spaloną	 krainę.	 W	 końcu przyzwał	 własne	 Ostrze	 i	 wbił	 je	 w	 kamień	 obok	 pozostałej	 ósemki.	 Odwrócił	 się	 i ruszył	w	stronę	przeciwną	niż	Jezrien.

A	jednak	nie	mógł	nie	odwrócić	się	w	stronę	kręgu	mieczy	i	jednej	luki.	Miejsca, w	którym	powinien	znajdować	się	dziesiąty	miecz.

Ten	z	nich,	który	zaginął.	Ten,	którego	porzucili.

Wybacz	nam,	pomyślał	Kalak	i	odszedł.





Księga	pierwsza

Droga	Królów

4500	lat	później



Mapa	Alethkaru	i	okolic,

stworzona	przez	mierniczych	Jego	Królewskiej	Mości	Gavilara	Kholina,	około	1167

roku.



„Miłość	 mężczyzny	 jest	 lodowata	 jak	 górski	 strumień	 trzy	 kroki	 od	 lodu.	 Należymy do	niego.	Och,	Ojcze	Burz…	należymy	do	niego.	Zaledwie	tysiąc	dni,	a	nadejdzie	Wieczna Burza”.

Zebrane	 pierwszego	 dnia	 tygodnia	 Palah	 miesiąca	 Shash	 roku	 1171,	 trzydzieści jeden	 sekund	 przed	 śmiercią.	 Badaną	 była	 ciemnooka	 ciężarna	 kobieta	 w	 średnim wieku.	Dziecko	nie	przeżyło.

Szeth-syn-syn-Vallano,	Kłamca	z	Shinovaru,	miał	na	sobie	biel	w	dniu,	w	którym miał	zabić	króla.	Białe	ubranie	było	zgodne	z	tradycją	Parshendich,	zupełnie	mu	obcą.

Ale	zrobił	to,	czego	chcieli	od	niego	panowie,	i	nie	prosił	o	wyjaśnienie.

Siedział	w	wielkiej	kamiennej	sali,	podgrzewanej	przez	ogromne	paleniska,	które rzucały	 jaskrawy	 blask	 na	 bawiących	 się.	 Na	 ich	 skórze	 pojawiały	 się	 krople	 potu, kiedy	tańczyli	i	pili,	ryczeli,	śpiewali	i	klaskali	w	dłonie.	Niektórzy	padali	na	ziemię, czerwoni	na	twarzy,	zabawa	ich	przerosła,	ich	żołądki	okazały	się	słabymi	bukłakami.

Wydawali	 się	 martwi,	 przynajmniej	 do	 chwili,	 kiedy	 przyjaciele	 zabrali	 ich	 z	 sali	 i zanieśli	do	przygotowanych	łóżek.

Szeth	nie	kołysał	się	w	rytm	bębnów,	nie	pił	szafirowego	wina	ani	nie	wstał,	by zatańczyć.	 Siedział	 na	 ławie	 z	 tyłu,	 nieruchomy	 sługa	 w	 białych	 szatach.	 Na uroczystościach	z	okazji	podpisania	traktatu	niewiele	osób	zwracało	na	niego	uwagę.

Był	 tylko	 służącym,	 a	 Shinów	 łatwo	 się	 ignorowało.	 Na	 wschodzie	 większość	 sądziła, że	rodacy	Szetha	byli	potulni	i	nieszkodliwi.	Przeważnie	się	nie	mylili.

Bębniarze	 zagrali	 w	 nowym	 rytmie.	 Uderzenia	 wstrząsały	 Szethem	 jak	 cztery walące	serca,	pompujące	fale	niewidzialnej	krwi	przez	salę.	Panowie	Szetha	–	których w	bardziej	cywilizowanych	krajach	lekceważono	jako	dzikusów	–	siedzieli	przy	swoich stołach.	 Mieli	 czarną	 skórę	 z	 czerwonym	 żyłkowaniem.	 Parshendi,	 tak	 ich	 zwano	 – spokrewnieni	 z	 bardziej	 uległą	 rasą	 służących,	 którą	 większość	 świata	 nazywała parshmenami.	Dziwactwo.	Oni	sami	nie	mówili	o	sobie	Parshendi,	to	słowo	pochodziło z	 języka	 alethyjskiego.	 Znaczyło	 w	 przybliżeniu	 „parshmeni,	 którzy	 umieją	 myśleć”.

Żadna	ze	stron	najwyraźniej	nie	postrzegała	tego	jako	obelgi.

Parshendi	sprowadzili	muzyków.	Z	początku	jasnoocy	Alethi	się	wahali.	Dla	nich bębny	 były	 prymitywnymi	 instrumentami	 ciemnookiego	 pospólstwa.	 Jednakże	 wino zabijało	 zarówno	 tradycję,	 jak	 i	 konwenanse,	 i	 teraz	 elita	 Alethich	 tańczyła	 z zapamiętaniem.

Szeth	wstał	i	ruszył	przez	salę.	Zabawa	trwała	długo,	sam	król	już	przed	wieloma godzinami	 udał	 się	 na	 spoczynek.	 Ale	 wielu	 wciąż	 świętowało.	 Szeth	 musiał	 ominąć Dalinara	 Kholina	 –	 rodzonego	 brata	 króla	 –	 który	 oparł	 głowę	 na	 niewielkim	 stoliku.

Starzejący	się,	lecz	potężnie	zbudowany	mężczyzna	odsyłał	gestem	wszystkich,	którzy próbowali	 zachęcić	 go,	 by	 poszedł	 spać.	 Gdzie	 była	 Jasnah,	 córka	 króla?	 Elhokar, królewski	syn	i	dziedzic,	siedział	u	szczytu	stołu,	pod	nieobecność	ojca	rządząc	ucztą.

Rozmawiał	 z	 dwoma	 mężczyznami,	 ciemnoskórym	 z	 Aziru,	 który	 miał	 na	 policzku dziwną	jasną	plamę,	i	szczuplejszym	Alethim,	ciągle	oglądającym	się	przez	ramię.

Towarzysze	 dziedzica	 byli	 pozbawieni	 znaczenia.	 Szeth	 trzymał	 się	 z	 dala, prześlizgiwał	 się	 wzdłuż	 ścian	 sali,	 mijając	 bębniarzy.	 Muzykospreny	 unosiły	 się	 w powietrzu wokół

nich,





niewielkie





duchy

przyjmowały

postać

wirujących

przezroczystych	 wstęg.	 Kiedy	 Szeth	 mijał	 bębniarzy,	 zauważyli	 go.	 Mieli	 wkrótce	 się wycofać,	razem	ze	wszystkimi	pozostałymi	Parshendi.

Nie	wydawali	się	obrażeni.	Nie	wydawali	się	źli.	A	jednak	mieli	zamiar	po	kilku

godzinach	złamać	przymierze.	To	nie	miało	sensu.	Szeth	jednak	nie	zadawał	pytań.

Na	 końcu	 sali	 minął	 rzędy	 nieruchomych	 lazurowych	 świateł,	 które	 wyrastały	 w miejscu,	 gdzie	 ściana	 stykała	 się	 z	 podłogą.	 Trzymali	 szafiry	 napełnione	 Burzowym Światłem.	 Bluźnierstwo.	 Jak	 ludzie	 z	 tych	 krain	 mogli	 wykorzystywać	 coś	 tak uświęconego	 jako	 banalne	 źródło	 światła?	 Co	 gorsza,	 uczeni	 Alethich	 podobno	 byli bliscy	 stworzenia	 nowych	 Ostrzy	 Odprysku.	 Szeth	 miał	 nadzieję,	 że	 to	 jedynie bezpodstawne	 przechwałki.	 Ponieważ,	 gdyby	 tak	 się	 stało,	 świat	 by	 się	 odmienił.

Prawdopodobnie	w	sposób,	który	skończyłby	się	tym,	że	mieszkańcy	wszystkich	krain

–	 od	 odległego	 Thaylenah	 do	 szczytów	 Jah	 Keved	 –	 mówiliby	 do	 swoich	 dzieci	 po alethyjsku.

Ci	Alethi	byli	wielkimi	ludźmi.	Nawet	pijani	emanowali	naturalną	szlachetnością.

Wysocy	 i	 dobrze	 zbudowani	 mężczyźni	 nosili	 ciemne	 jedwabne	 surduty,	 zapinane	 z boku	i	bogato	wyszywane	srebrną	lub	złotą	nicią.	Każdy	z	nich	wyglądał	jak	generał.

Kobiety	 robiły	 jeszcze	 większe	 wrażenie.	 Były	 odziane	 we	 wspaniałe	 jedwabne

suknie,	 dobrze	 dopasowane,	 a	 ich	 jaskrawe	 barwy	 kontrastowały	 z	 ciemnymi

odcieniami	 preferowanymi	 przez	 mężczyzn.	 Lewy	 rękaw	 każdej	 sukni	 był	 dłuższy	 od prawego	i	zakrywał	dłoń.	Alethi	mieli	dziwne	poczucie	przyzwoitości.

Gładkie	 czarne	 włosy	 upinały	 na	 szczycie	 głowy,	 w	 skomplikowanych

warkoczykach	 albo	 luźnych	 kokach.	 Często	 wplatały	 w	 nie	 złote	 wstążki	 lub	 ozdoby, jak	 również	 klejnoty	 błyszczące	 Burzowym	 Światłem.	 Piękne.	 Bluźnierstwo,	 ale

piękne.

Szeth	 pozostawił	 za	 sobą	 salę,	 na	 której	 trwała	 uczta.	 Po	 chwili	 minął	 drzwi prowadzące	 do	 Uczty	 Żebraków.	 To	 była	 tradycja	 Alethich,	 w	 tym	 pomieszczeniu niektórzy	 z	 najuboższych	 mieszkańców	 miasta	 ucztowali	 podobnie	 jak	 król	 i	 jego goście.	 Mężczyzna	 o	 długiej,	 siwiejącej	 czarnej	 brodzie	 osunął	 się	 w	 wejściu	 i uśmiechał	 idiotycznie	 –	 Szeth	 nie	 mógł	 ocenić,	 czy	 z	 nadmiaru	 trunku,	 czy	 słabości umysłu.

–	Widziałeś	mnie?	–	spytał	niewyraźnie	mężczyzna.

Roześmiał	 się	 i	 zaczął	 coś	 bełkotać,	 po	 czym	 sięgnął	 po	 bukłak.	 Czyli	 jednak trunek.	 Szeth	 minął	 go	 i	 ruszył	 dalej	 wzdłuż	 szeregu	 rzeźb	 przedstawiających Dziesięciu	 Heroldów	 ze	 starożytnej	 vorińskiej	 teologii.	 Jezerezeh,	 Ishi,	 Kelek, Talenelat.	 Wymienił	 każdą	 i	 zorientował	 się,	 że	 jest	 ich	 tylko	 dziewięć.	 Jednej brakowało.	Dlaczego	usunięto	rzeźbę	Shalasha?	Króla	Gavilara	uważano	za	gorliwego

wyznawcę	vorińskiej	religii.	Zbyt	gorliwego,	jak	na	gusta	niektórych.

Korytarz	 skręcał	 w	 prawo	 i	 biegł	 wzdłuż	 ścian	 zwieńczonego	 kopułą	 pałacu.

Znajdował	 się	 na	 piętrze	 króla,	 dwie	 kondygnacje	 nad	 ziemią,	 otoczony	 kamiennymi ścianami,	 sklepieniem	 i	 podłogą.	 To	 było	 bluźnierstwo.	 Po	 kamieniu	 nie	 należało chodzić.	Ale	co	miał	zrobić?	Był	Kłamcą.	Robił	to,	czego	żądali	od	niego	panowie.

Dziś	oznaczało	to	biały	strój.	Luźne	białe	spodnie	związane	w	pasie	sznurem,	a	na

nich	 cienka	 biała	 koszula	 z	 długimi	 rękawami,	 rozpięta	 z	 przodu.	 Biały	 strój	 dla zabójcy	 był	 tradycją	 Parshendich.	 Choć	 Szeth	 nie	 pytał,	 jego	 panowie	 wyjaśnili powody.

Biel,	 by	 być	 odważnym.	 Biel,	 by	 nie	 wtapiać	 się	 w	 ciemność.	 Biel,	 by	 dać ostrzeżenie.

Jeśli	ktoś	miał	zamordować	człowieka,	ofiara	miała	prawo	go	zobaczyć.

Szeth	 skręcił	 w	 prawo	 i	 ruszył	 korytarzem	 w	 stronę	 królewskich	 komnat.	 Na

ścianach	 płonęły	 pochodnie,	 ich	 blask	 go	 nie	 zadowalał,	 jak	 posiłek	 z	 rzadkiego bulionu	 po	 długim	 poście.	 Wokół	 nich	 tańczyły	 ogniospreny,	 przypominające	 owady	 z zakrzepłego	 światła.	 Pochodnie	 były	 dla	 niego	 bezużyteczne.	 Sięgnął	 po	 sakiewkę	 i znajdujące	 się	 w	 niej	 kule,	 lecz	 zawahał	 się,	 kiedy	 zobaczył	 przed	 sobą	 kolejne niebieskie	 światła	 –	 na	 ścianie	 wisiały	 dwie	 lampy	 wypełnione	 Burzowym	 Światłem, znajdujące	 się	 w	 ich	 wnętrzu	 szafiry	 emanowały	 jasnym	 blaskiem.	 Szeth	 podszedł	 do jednej	i	wyciągnął	dłoń,	by	wziąć	w	nią	otoczony	szkłem	klejnot.

–	Hej,	ty!	–	zawołał	ktoś	po	alethyjsku.

Na	 skrzyżowaniu	 korytarzy	 stało	 dwóch	 strażników.	 Podwójna	 straż,	 gdyż	 w

Kholinarze	 tej	 nocy	 byli	 dzicy.	 Owszem,	 ci	 dzicy	 mieli	 stać	 się	 sojusznikami.	 Tyle	 że sojusze	potrafią	być	słabe.

Ten	miał	przetrwać	jeszcze	niecałą	godzinę.

Szeth	spojrzał	na	zbliżających	się	strażników.	Nosili	włócznie	–	nie	byli	jasnoocy	i

dlatego	 nie	 mieli	 prawa	 do	 miecza.	 Jednak	 ich	 pomalowane	 na	 czerwono	 napierśniki były	 zdobione,	 podobnie	 jak	 hełmy.	 Być	 może	 mieli	 ciemne	 oczy,	 ale	 byli	 wysoko postawionymi	obywatelami	i	pełnili	zaszczytną	funkcję	w	pałacowej	straży.

Zatrzymawszy	się	w	odległości	kilku	stóp,	pierwszy	strażnik	machnął	włócznią.

–	Ruszaj.	To	nie	jest	miejsce	dla	ciebie.

Miał	 śniadą	 skórę	 typową	 dla	 Alethich	 i	 cienki	 wąsik,	 który	 otaczał	 jego	 wargi, na	dole	zmieniając	się	w	brodę.

Szeth	się	nie	ruszył.

–	No?	–	odezwał	się	strażnik.	–	Na	co	czekasz?

Szeth	odetchnął	głęboko,	wciągając	Burzowe	Światło.	Wpłynęło	weń,	wyciągnięte

z	 bliźniaczych	 szafirowych	 lamp	 na	 ścianach,	 jakby	 przywołane	 oddechem.	 Burzowe Światło	 szalało	 w	 jego	 wnętrzu,	 a	 na	 korytarzu	 nagle	 zrobiło	 się	 ciemniej,	 jakby chmura	zasłoniła	słońce,	rzucając	cień	na	zbocze	góry.

Szeth	 czuł	 ciepło	 Światła,	 jego	 wściekłość,	 jakby	 ktoś	 wstrzyknął	 mu	 do	 żył

burzę.	Moc	dodawała	mu	sił,	ale	była	niebezpieczna.	Popychała	go	do	działania.	Ruchu.

Ataku.

Wstrzymując	 oddech,	 zatrzymał	 Światło.	 I	 tak	 czuł,	 jak	 wypływa	 na	 zewnątrz.

Burzowe	 Światło	 dawało	 się	 utrzymać	 bardzo	 krótko,	 najwyżej	 kilka	 minut.

Wypływało,	 ludzkie	 ciało	 było	 zbyt	 porowatym	 pojemnikiem.	 Słyszał,	 że	 Pustkowcy mogli	 je	 całkowicie	 zachować.	 Ale	 czy	 oni	 w	 ogóle	 istnieli?	 Jego	 kara	 głosiła,	 że	 ich nie	ma.	Jego	honor	wymagał,	by	byli.

Płonąc	 świętą	 energią,	 Szeth	 zwrócił	 się	 do	 strażników.	 Widzieli,	 że	 wycieka	 z niego	 Burzowe	 Światło,	 jego	 strużki	 unosiły	 się	 znad	 skóry	 jak	 świetlisty	 dym.

Pierwszy	 strażnik	 zmrużył	 oczy	 i	 zmarszczył	 czoło.	 Szeth	 był	 pewien,	 że	 mężczyzna nigdy	 wcześniej	 nie	 widział	 czegoś	 takiego.	 O	 ile	 wiedział,	 zabił	 wszystkich chodzących	po	kamieniu,	którzy	widzieli,	do	czego	jest	zdolny.

–	 Kim…	 kim	 ty	 jesteś?	 –	 Z	 głosu	 strażnika	 zniknęła	 pewność.	 –	 Duchem	 czy człowiekiem?

–	Kim	jestem?	–	powtórzył	Szeth,	a	odrobina	Światła	wypłynęła	z	jego	warg,	kiedy

spojrzał	ponad	ramieniem	mężczyzny	na	długi	korytarz.	–	Jestem…	pełen	żalu.

Szeth	zamrugał	i	Związał	się	z	tamtym	odległym	punktem	w	korytarzu.	Burzowe

Światło	 opuściło	 go	 w	 mgnieniu	 oka,	 chłodząc	 mu	 skórę,	 a	 ziemia	 natychmiast przestała	go	przyciągać.	Zamiast	tego	czuł	przyciąganie	tamtego	punktu,	jakby	tamten

kierunek	nagle	stał	się	dla	niego	dołem.

To	 było	 Podstawowe	 Wiązanie,	 pierwsze	 z	 trzech	 rodzajów	 Wiązania.	 Pozwalało

mu	manipulować	nieznaną	bliżej	mocą,	sprenem	czy	bogiem,	który	przywiązywał	ludzi

do	ziemi.	Tym	Wiązaniem	mógł	mocować	ludzi	lub	przedmioty	do	różnych	powierzchni

lub	w	różnych	kierunkach.

Z	jego	perspektywy	korytarz	był	teraz	głębokim	szybem,	w	głąb	którego	spadał,	a

dwaj	strażnicy	stali	na	jednej	ze	ścian.	Zaskoczyło	ich,	kiedy	trafiły	ich	stopy	Szetha, jedna	w	twarz	pierwszego,	druga	w	drugiego,	przewracając	obu.	Szeth	zmienił	punkt

widzenia	i	Związał	się	z	podłogą.	Wypływało	z	niego	Światło.	Podłoga	korytarza	znów

stała	 się	 dołem,	 wylądował	 między	 strażnikami,	 a	 jego	 ubranie	 trzaskało	 i	 sypało płatkami	śniegu.	Wstał	i	rozpoczął	proces	przyzywania	Ostrza	Odprysku.

Jeden	 ze	 strażników	 sięgnął	 po	 włócznię.	 Szeth	 opuścił	 rękę,	 dotknął	 ramienia żołnierza	 i	 podniósł	 wzrok.	 Skupił	 się	 na	 punkcie	 nad	 głową,	 jednocześnie	 siłą	 woli przekazując	Światło	w	ciało	strażnika,	Wiążąc	biedaka	do	sufitu.

Strażnik	 jęknął,	 kiedy	 dół	 nagle	 zmienił	 się	 w	 górę.	 Ciągnąc	 za	 sobą	 Światło, uderzył	w	sufit	i	puścił	włócznię.	Broń	nie	została	bezpośrednio	Związania	i	spadła	z brzękiem	na	podłogę	obok	Szetha.

Zabić.	 To	 był	 największy	 z	 grzechów.	 A	 jednak	 oto	 Szeth,	 Kłamca,	 bluźnierczo kroczył	po	kamieniach	wykorzystywanych	do	budowy.	I	na	tym	się	nigdy	nie	kończyło.

Kłamcy	nie	wolno	było	odebrać	tylko	jednego	życia.

Swojego	własnego.

Po	 dziesięciu	 uderzeniach	 serca	 jego	 Ostrze	 Odprysku	 wpadło	 w	 nadstawioną

dłoń.	 Wydawało	 się,	 że	 formuje	 się	 z	 mgły,	 wzdłuż	 jego	 klingi	 skropliła	 się	 woda.

Klinga	 była	 długa	 i	 wąska,	 o	 dwóch	 ostrzach,	 mniejsza	 niż	 większość	 pozostałych.

Szeth	 zamachnął	 się	 nią,	 pozostawiając	 ślad	 na	 kamiennej	 posadzce	 i	 przecinając

gardło	drugiego	strażnika.

Jak	 zawsze	 Ostrze	 zabijało	 w	 dziwaczny	 sposób	 –	 choć	 bez	 trudu	 przecinało

kamień,	stal	czy	cokolwiek	nieożywionego,	metal	zamazywał	się,	kiedy	dotykał	żywej

skóry.	 Przeszedł	 przez	 szyję	 strażnika,	 nie	 pozostawiając	 śladu,	 lecz	 kiedy	 to nastąpiło,	 oczy	 mężczyzny	 zaczęły	 dymić	 i	 się	 palić.	 Poczerniały	 i	 skurczyły	 się,	 a strażnik	padł	martwy.	Ostrze	Odprysku	nie	przecinało	żywego	ciała,	lecz	samą	duszę.

Na	 górze	 pierwszy	 strażnik	 sapnął.	 Udało	 mu	 się	 podnieść,	 nawet	 jeśli	 nogami opierał	się	o	sufit	korytarza.

–	Odpryskowy!	–	krzyknął.	–	Odpryskowy	atakuje	króla!	Do	broni!

W	końcu,	pomyślał	Szeth.	Strażnicy	nie	rozpoznali,	kiedy	skorzystał	z	Burzowego

Światła,	ale	umieli	rozpoznać	Ostrze	Odprysku.

Szeth	pochylił	się	i	podniósł	włócznię,	która	spadła	z	góry.	Jednocześnie	wypuścił

powietrze,	 które	 wstrzymywał	 od	 chwili,	 kiedy	 zaczerpnął	 Burzowego	 Światła.

Dodawało	 mu	 sił,	 kiedy	 je	 trzymał,	 ale	 w	 tych	 dwóch	 latarniach	 nie	 było	 go	 dużo	 i wkrótce	 musiał	 znów	 zacząć	 oddychać.	 Światło	 zaczęło	 wypływać	 coraz	 szybciej,	 gdy przestał	wstrzymywać	oddech.

Shin	 oparł	 drzewce	 włóczni	 o	 kamienną	 posadzkę,	 po	 czym	 spojrzał	 w	 górę.

Strażnik	 pod	 sklepieniem	 przestał	 krzyczeć	 i	 szerzej	 otworzył	 oczy,	 kiedy	 poły	 jego koszuli	 zaczęły	 opadać,	 a	 ziemia	 poniżej	 odzyskiwać	 swoją	 władzę.	 Smużki	 Światła wypływające	z	jego	ciała	skurczyły	się.

Spojrzał	na	Szetha.	Wpatrzył	się	w	grot	włóczni	wycelowany	prosto	w	jego	serce.

Fioletowe	strachospreny	strachu	krążyły	wokół	niego	po	suficie.

Światło	się	wyczerpało.	Strażnik	spadł.

Wrzasnął	w	chwili,	gdy	włócznia	przebiła	jego	pierś.	Szeth	wypuścił	broń	z	ręki,

pozwolił,	 by	 się	 przewróciła,	 a	 drżące	 ciało	 na	 jej	 końcu	 ze	 stłumionym	 łomotem upadło	 na	 ziemię.	 Trzymając	 w	 dłoni	 Ostrze	 Odprysku,	 skręcił	 w	 boczne	 przejście, zgodnie	 ze	 wskazówkami	 mapy,	 której	 nauczył	 się	 na	 pamięć.	 Wyskoczył	 za	 róg	 i przylgnął	 do	 ściany	 w	 chwili,	 kiedy	 oddział	 strażników	 dotarł	 do	 trupów.	 Przybyli natychmiast	zaczęli	krzyczeć.

Dostał	wyraźne	polecenia.	Miał	zabić	króla,	ale	dać	się	przy	tym	zobaczyć.	Niech

Alethi	 wiedzą,	 że	 nadchodzi	 i	 co	 robi.	 Dlaczego?	 Dlaczego	 Parshendi	 zgodzili	 się podpisać	traktat,	lecz	jeszcze	tego	samego	wieczoru	wysłali	skrytobójcę?

Na	ścianach	tego	korytarza	świeciły	liczne	klejnoty.	Król	Gavilar	lubił	olśniewać

przepychem,	 a	 nie	 mógł	 wiedzieć,	 że	 pozostawia	 w	 ten	 sposób	 źródła	 mocy,	 którą Szeth	 mógł	 wykorzystywać	 w	 swoich	 Wiązaniach.	 Tego,	 co	 robił	 Szeth,	 nie	 widziano od	 tysiącleci.	 Kroniki	 historyczne	 z	 tamtych	 czasów	 właściwie	 nie	 istniały,	 a	 legendy znacznie	wypaczały	prawdę.

Szeth	 wyjrzał	 znów	 na	 korytarz.	 Jeden	 ze	 strażników	 na	 skrzyżowaniu	 zobaczył

go,	 wskazał	 palcem	 i	 zaczął	 wrzeszczeć.	 Szeth	 upewnił	 się,	 że	 wszyscy	 mogli	 mu	 się przyjrzeć,	 po	 czym	 znów	 się	 cofnął.	 Ruszając	 biegiem,	 odetchnął	 głęboko,	 wciągając Burzowe	Światło	z	lamp.	Wypełniło	jego	ciało,	przyśpieszył,	mięśnie	wręcz	spuchły	od

energii.	Światło	stało	się	burzą	w	jego	wnętrzu,	krew	grzmiała	mu	w	uszach.	To	było

jednocześnie	straszliwe	i	cudowne.

Przebiegł	 kolejnymi	 dwoma	 korytarzami,	 skręcił	 w	 bok.	 Otworzył	 drzwi	 do

magazynu,	po	czym	się	zawahał	–	wystarczająco	długo,	by	jeden	ze	strażników	wybiegł

zza	rogu,	zobaczył	go	–	i	wpadł	do	środka.	Przygotowując	Pełne	Wiązanie,	uniósł	rękę	i rozkazał	 Burzowemu	 Światłu,	 by	 zebrało	 się	 w	 tym	 miejscu,	 aż	 jego	 skóra	 zapłonęła blaskiem.	 Wyciągnął	 dłoń	 w	 stronę	 futryny,	 pokrywając	 ją	 światłością	 jak	 farbą.

Zatrzasnął	drzwi	w	chwili,	kiedy	strażnicy	się	do	nich	zbliżyli.

Burzowe	 Światło	 trzymało	 drzwi	 w	 futrynie	 z	 mocą	 setki	 rąk.	 Pełne	 Wiązanie łączyło	ze	sobą	przedmioty,	trzymając	je	razem	do	chwili,	gdy	wyczerpało	się	światło.

Stworzenie	 go	 wymagało	 więcej	 czasu	 niż	 Podstawowe	 Wiązanie,	 do	 tego	 szybciej zużywało	 Burzowe	 Światło.	 Klamka	 się	 zatrzęsła,	 a	 później	 drewno	 zaczęło	 pękać, kiedy	 strażnicy	 oparli	 się	 o	 nie	 całym	 swoim	 ciężarem.	 Jeden	 wołał,	 żeby	 ktoś przyniósł	topór.

Szeth	szybkim	krokiem	przeszedł	przez	pomieszczenie,	omijając	okryte	płachtami

meble,	 które	 w	 nim	 przechowywano.	 Dotarł	 do	 przeciwległej	 ściany,	 po	 czym	 –

przygotowując	 się	 na	 kolejne	 świętokradztwo	 –	 uniósł	 Ostrze	 i	 ciął	 poziomo	 ciemny kamień.	 Klinga	 weszła	 w	 niego	 bez	 trudu	 –	 Ostrze	 Odprysku	 mogło	 przeciąć	 każdy przedmiot	 nieożywiony.	 Później	 dwa	 pionowe	 cięcia	 i	 kolejne	 poniżej	 –	 w	 ten	 sposób wyciął	spory	kwadratowy	blok.	Przycisnął	do	niego	dłoń	i	napełnił	kamień	Burzowym

Światłem.

Drzwi	 za	 jego	 plecami	 zaczęły	 pękać.	 Obejrzał	 się	 przez	 ramię	 i	 skupił	 na drżącym	drewnie,	Wiążąc	z	nim	kamień.	Jego	ubranie	pokrył	szron	–	Wiązanie	czegoś

tak	 wielkiego	 wymagało	 mnóstwa	 Światła.	 Chaos	 w	 jego	 wnętrzu	 ucichł,	 jak	 burza, która	przeszła	w	mżawkę.

Zrobił	 krok	 w	 bok.	 Kamienny	 blok	 zadrżał	 i	 zaczął	 się	 wsuwać	 do	 komnaty.	 W

normalnych	 warunkach	 poruszenie	 go	 byłoby	 niemożliwe,	 jego	 własny	 ciężar

przyciskałby	 go	 do	 kamieni	 poniżej.	 Teraz	 jednak	 ten	 sam	 ciężar	 go	 uwolnił	 –	 dla kamiennego	 bloku	 „w	 dół”	 prowadziło	 w	 stronę	 drzwi.	 Z	 głośnym	 zgrzytem	 kamień uwolnił	się	ze	ściany	i	poleciał	przez	komnatę,	odbijając	się	od	mebli.

Żołnierze	 w	 końcu	 przebili	 się	 przez	 drzwi	 i	 wpadli	 do	 środka	 w	 chwili,	 kiedy uderzył	w	nie	potężny	kamienny	blok.

Szeth	odwrócił	się	plecami	do	straszliwych	krzyków,	trzasku	drewna	i	pękających

kości.	Pochylił	się	i	przedostał	się	przez	nowy	otwór,	wychodząc	na	korytarz.

Stawiał	 kroki	 powoli,	 wysysając	 Burzowe	 Światło	 z	 mijanych	 lamp,	 wciągając	 je w	 siebie,	 ponownie	 budząc	 burzę	 we	 wnętrzu.	 W	 miarę,	 jak	 lampy	 przygasały,	 na korytarzu	robiło	się	coraz	ciemniej.	Na	końcu	znajdowały	się	grube	drewniane	drzwi,

a	kiedy	się	do	nich	zbliżał,	nieduże	strachospreny	–	przypominające	krople	fioletowej mazi	–	zaczęły	odrywać	się	od	ścian	i	kierować	w	stronę	wejścia.	Przyciągała	je	groza, jaką	odczuwał	ten,	kto	znajdował	się	po	drugiej	stronie.

Szeth	otworzył	drzwi	i	znalazł	się	na	korytarzu	prowadzącym	do	komnat	króla.	Po

obu	 jego	 stronach	 stały	 wysokie	 wazy	 z	 czerwonej	 porcelany,	 a	 pomiędzy	 nimi nerwowi	żołnierze.	Pośrodku	korytarza	leżał	długi,	wąski	dywan.	Czerwony,	jak	rzeka

krwi.

Znajdujący	 się	 najbliżej	 włócznicy	 nie	 czekali	 na	 niego.	 Zerwali	 się	 i	 unieśli swoje	 krótkie	 włócznie	 do	 rzutu.	 Szeth	 uderzył	 dłonią	 w	 bok,	 wpychając	 Burzowe Światło	 w	 futrynę,	 wykorzystując	 przy	 tym	 trzecie	 i	 ostatnie	 z	 Wiązań,	 Odwrócone Wiązanie,	 które	 działało	 na	 innej	 zasadzie	 niż	 pozostałe.	 Nie	 sprawiło,	 że	 futryna emanowała	 Burzowym	 Światłem	 –	 w	 rzeczy	 samej,	 zdawało	 się,	 że	 wciąga	 w	 siebie

blask,	przez	co	otaczał	je	dziwny	półcień.

Włócznicy	 rzucili	 swoją	 broń,	 a	 Szeth	 stał	 nieruchomo,	 trzymając	 dłoń	 na

futrynie.	Odwrócone	Wiązanie	wymagało	ciągłego	dotyku,	ale	pochłaniało	stosunkowo

niewiele	 Burzowego	 Światła.	 W	 jego	 trakcie	 wszystko,	 co	 się	 do	 niego	 zbliżało, szczególnie	lżejsze	przedmioty,	było	przyciągane	w	stronę	samego	Wiązania.

Włócznie	 skręciły	 w	 powietrzu,	 ominęły	 go	 i	 wbiły	 się	 w	 futrynę.	 Kiedy	 Szeth poczuł	 ich	 uderzenie,	 wyskoczył	 w	 powietrze	 i	 Przywiązał	 się	 do	 ściany	 po	 prawej,	 a jego	stopy	uderzyły	o	kamień.

Perspektywa	 natychmiast	 się	 zmieniła.	 To	 nie	 on	 stał	 na	 ścianie,	 a	 żołnierze, czerwony	dywan	zaś	wił	się	między	nimi	jak	długi	gobelin.	Szeth	ruszył	korytarzem	i

zadał	 cios	 Ostrzem	 Odprysku,	 przecinając	 szyje	 dwóch	 mężczyzn,	 którzy	 rzucili	 w niego	włóczniami.	Ich	oczy	zapłonęły	i	mężczyźni	się	przewrócili.

Inni	 strażnicy	 w	 korytarzu	 wpadli	 w	 panikę.	 Jedni	 próbowali	 go	 zaatakować,

drudzy	wołali	o	wsparcie,	jeszcze	inni	się	kulili.	Ci,	którzy	próbowali	go	zaatakować, mieli	 problem,	 nie	 wiedzieli,	 jak	 uderzyć	 kogoś,	 kto	 wisi	 na	 ścianie.	 Szeth	 powalił

kilku,	po	czym	wyskoczył	w	powietrze,	zrobił	salto	i	znów	Przywiązał	się	do	podłogi.

Uderzył	 w	 ziemię	 między	 strażnikami.	 Całkowicie	 otoczony,	 ale	 z	 Ostrzem

Odprysku	w	dłoni.

Wedle	 legendy,	 Ostrza	 Odprysku	 przed	 wielu	 laty	 należały	 do	 Świetlistych

Rycerzy.	Były	darem	od	ich	boga,	dzięki	któremu	mogli	walczyć	z	potworami	ze	skał	i

płomienia,	 wysokimi	 na	 dziesiątki	 stóp,	 z	 oczyma	 płonącymi	 nienawiścią.

Pustkowcami.	 Kiedy	 wróg	 miał	 skórę	 twardą	 jak	 skała,	 zwykła	 stal	 okazywała	 się bezużyteczna.	Niezbędne	było	coś	nadnaturalnego.

Szeth	wyprostował	się,	jego	luźne	białe	szaty	załopotały.	Zacisnął	zęby.	Uderzył,

jego	klinga	błyszczała	odbitym	blaskiem	pochodni.	Eleganckie,	szerokie	cięcia.	Trzy	–

jedno	 po	 drugim.	 Nie	 mógł	 zamknąć	 uszu	 na	 krzyki,	 które	 po	 nich	 nastąpiły,	 ani uniknąć	widoku	powalonych	mężczyzn.	Padali	jak	zabawki	przewrócone	nieostrożnym

kopnięciem	 dziecka.	 Jeśli	 Ostrze	 dotknęło	 ludzkiego	 kręgosłupa,	 taki	 człowiek umierał,	a	jego	oczy	się	paliły.	Jeśli	przecinało	kończynę,	ta	kończyna	umierała.	Jeden żołnierz	odtoczył	się	od	Szetha	z	niemal	odciętą	ręką.	Już	nigdy	jej	nie	poczuje	ani	nie użyje.

Szeth	 opuścił	 Ostrze,	 stojąc	 wśród	 trupów	 ze	 spalonymi	 oczami.	 Tutaj,	 w

Alethkarze,	ludzie	często	powtarzali	legendy	–	o	z	trudem	wywalczonym	zwycięstwie

ludzkości	 nad	 Pustkowcami.	 Jednakże,	 kiedy	 broń	 stworzona	 do	 zabijania	 koszmarów została	zwrócona	przeciwko	zwykłym	żołnierzom,	ludzkie	życie	stało	się	zaiste	tanim

towarem.

Shin	 odwrócił	 się	 i	 ruszył	 dalej,	 jego	 pantofle	 dotykały	 miękkiego	 czerwonego dywanu.	 Ostrze	 Odprysku	 jak	 zawsze	 błyszczało	 srebrzyście.	 Kiedy	 zabijało,	 nie	 było krwi.	 To	 wydawało	 się	 znakiem.	 Ostrze	 było	 jedynie	 narzędziem,	 którego	 nie	 można obciążyć	winą	za	morderstwa.

Drzwi	 na	 końcu	 korytarza	 się	 otworzyły.	 Szeth	 zamarł,	 kiedy	 ze	 środka	 wypadła niewielka	grupka	żołnierzy,	prowadząc	mężczyznę	w	królewskim	stroju,	który	pochylił

głowę,	jakby	chciał	uniknąć	strzał.	Żołnierze	mieli	szafirowe	szaty,	w	kolorze	Gwardii Królewskiej,	 a	 na	 widok	 trupów	 nawet	 się	 nie	 zawahali.	 Wiedzieli,	 czego	 może dokonać	 Odpryskowy.	 Otworzyli	 boczne	 drzwi	 i	 wprowadzili	 do	 środka	 swojego

podopiecznego,	a	kilku	uniosło	włócznie	w	stronę	Szetha.

Z	 królewskich	 komnat	 wyłoniła	 się	 inna	 postać	 –	 miała	 na	 sobie	 błyszczący

błękitny	 pancerz	 składający	 się	 ze	 starannie	 połączonych	 płyt.	 Jednak	 w

przeciwieństwie	 do	 zwyczajnej	 zbroi,	 w	 przestrzeni	 między	 płytami	 nie	 było	 widać skóry	ani	kolczugi	–	jedynie	mniejsze	metalowe	płytki,	idealnie	do	siebie	dopasowane.

Pancerz	był	piękny,	każdą	płytkę	otaczała	złota	obwódka,	hełm	zaś	zdobiły	trzy	rzędy

skrzydeł	przypominających	rogi.

Pancerz	 Odprysku,	 zwyczajowe	 dopełnienie	 Ostrza	 Odprysku.	 Mężczyzna	 miał

również	 miecz,	 ogromne	 Ostrze	 długie	 na	 sześć	 stóp,	 którego	 klingę	 zdobił	 wzór przypominający	 płomienie.	 Srebrzysty	 metal	 błyszczał,	 wręcz	 emanował	 światłem.

Broń	 stworzona,	 by	 zabijać	 mrocznych	 bogów,	 większy	 odpowiednik	 miecza,	 który nosił	Szeth.

Szeth	 się	 zawahał.	 Nie	 rozpoznawał	 pancerza	 –	 nie	 ostrzeżono	 go,	 że	 może	 się tego	spodziewać,	i	nie	miał	czasu	zapamiętać	różnych	Pancerzy	i	Ostrzy	należących	do

Alethich.	 Ale	 nim	 ruszy	 za	 królem,	 musiał	 się	 zająć	 Odpryskowym	 –	 nie	 mógł

pozostawić	takiego	przeciwnika	za	plecami.

Poza	 tym,	 być	 może	 tamten	 mógłby	 go	 pokonać,	 zabić	 i	 zakończyć	 to	 żałosne życie.	 Wiązania	 nie	 wpływały	 na	 kogoś	 w	 Pancerzu,	 a	 zbroja	 dodawała	 sił,

wspomagała	go.	Honor	Szetha	nie	pozwalał	mu	porzucić	misji	ani	szukać	śmierci.	Ale

gdyby	tak	się	jednak	wydarzyło,	przyjąłby	ją	z	radością.

Odpryskowy	 zaatakował,	 a	 wtedy	 Szeth	 Przywiązał	 się	 do	 boku	 korytarza,

wyskoczył	w	powietrze	i	wylądował	na	ścianie.	Cofnął	się,	unosząc	Ostrze.	Przeciwnik

ustawił	 się	 w	 gotowości,	 przyjmując	 jedną	 z	 postaw	 szermierczych,	 jakie	 ceniono	 na wschodzie.	Poruszał	się	o	wiele	zwinniej,	niż	można	by	się	spodziewać	po	kimś	w	tak

masywnej	 zbroi.	 Jednakże	 Pancerz	 Odprysku	 był	 wyjątkowy,	 równie	 starodawny	 i magiczny	jak	Ostrza,	które	dopełniał.

Odpryskowy	 uderzył.	 Szeth	 odskoczył	 w	 bok	 i	 Przywiązał	 się	 do	 sufitu,	 kiedy Ostrze	 przeciwnika	 przecięło	 ścianę.	 Czując	 dreszczyk	 pojedynku,	 Shin	 rzucił	 się naprzód	 i	 zaatakował	 z	 góry	 ciosem	 zza	 głowy,	 próbując	 trafić	 w	 hełm	 przeciwnika.

Mężczyzna	uchylił	się	i	opadł	na	kolano,	a	Ostrze	Szetha	przecięło	powietrze.

Szeth	 odskoczył	 do	 tyłu,	 kiedy	 Odpryskowy	 zamachnął	 się	 swoim	 Ostrzem,

przecinając	 sufit.	 Shin	 nie	 miał	 Pancerza	 i	 wcale	 go	 nie	 potrzebował.	 Jego	 Wiązania miały	negatywny	wpływ	na	klejnoty,	które	dawały	moc	Pancerzowi	Odprysku,	dlatego

musiał	wybrać.

Kiedy	 przeciwnik	 się	 odwrócił,	 Szeth	 pobiegł	 po	 suficie.	 Jak	 się	 spodziewał, tamten	 znów	 się	 zamachnął,	 a	 wtedy	 Szeth	 odskoczył	 w	 bok	 i	 przetoczył	 się.

Wyprostował	 się,	 zrobił	 salto	 i	 znów	 Przywiązał	 się	 do	 ziemi	 za	 plecami

Odpryskowego.	Wbił	Ostrze	w	odsłonięte	plecy	przeciwnika.

Niestety,	 Pancerz	 miał	 jedną	 niezaprzeczalną	 zaletę	 –	 mógł	 powstrzymać	 cios

Ostrza	 Odprysku.	 Broń	 Szetha	 uderzyła	 w	 cel,	 a	 wtedy	 na	 napleczniku	 pojawiła	 się siateczka	 drobnych	 pęknięć,	 przez	 które	 zaczęło	 wypływać	 Burzowe	 Światło.	 Na Pancerzu	 Odprysku	 nie	 pojawiały	 się	 wgniecenia	 jak	 na	 zwykłym	 metalu.	 Szeth wiedział,	 że	 aby	 go	 przebić,	 musiałby	 trafić	 Odpryskowego	 w	 to	 samo	 miejsce przynajmniej	jeszcze	raz.

Szeth	 cofnął	 się,	 kiedy	 przeciwnik	 zamachnął	 się	 w	 gniewie,	 próbując	 przeciąć

jego	 kolana.	 Szalejąca	 w	 nim	 burza	 dawała	 mu	 sporą	 przewagę	 –	 między	 innymi zdolność	 szybkiego	 leczenia	 drobnych	 ran.	 Ale	 w	 wypadku	 kończyn	 zabitych	 przez Ostrze	Odprysku	nic	by	to	nie	dało.

Okrążył	 przeciwnika,	 po	 czym	 wybrał	 odpowiednią	 chwilę	 i	 rzucił	 się	 naprzód.

Mężczyzna	znów	się	zamachnął,	ale	Szeth	na	chwilę	Przywiązał	się	do	sufitu,	żeby	się

podnieść.	 Wystrzelił	 w	 powietrze,	 przelatując	 nad	 uniesioną	 bronią	 przeciwnika,	 po czym	 znów	 Przywiązał	 się	 do	 podłogi.	 W	 chwili,	 kiedy	 dotknął	 ziemi,	 znów	 uderzył, lecz	tamten	szybko	odzyskał	równowagę	i	zadał	kolejny,	niemal	doskonały	cios,	o	włos

mijając	Szetha.

Ten	 mężczyzna	 niebezpiecznie	 dobrze	 radził	 sobie	 z	 Ostrzem.	 Wielu	 z

Odpryskowych	zbytnio	polegało	na	mocy	swojej	broni	i	pancerza.	Ten	był	inny.

Szeth	 skoczył	 na	 ścianę	 i	 zaczął	 szybko,	 gwałtownie	 atakować	 przeciwnika,	 jak węgorz.	 Tamten	 powstrzymywał	 go	 szerokimi	 ripostami.	 Długość	 jego	 ostrza

sprawiała,	że	Szeth	nie	mógł	się	przebić.

To	 trwa	 zbyt	 długo,	 pomyślał.	 Gdyby	 królowi	 udało	 się	 wymknąć	 do	 kryjówki, Szeth	nie	wypełniłby	swojej	misji,	niezależnie	od	tego,	ilu	ludzi	by	zabił.	Pochylił	się, by	 zadać	 kolejny	 cios,	 ale	 przeciwnik	 zmusił	 go	 do	 cofnięcia	 się.	 Każda	 sekunda	 tej walki	dawała	królowi	szansę	na	ucieczkę.

Nadszedł	 czas	 na	 zuchwałość.	 Szeth	 rzucił	 się	 w	 powietrze,	 Przywiązał	 do

drugiego	 końca	 korytarza	 i	 poleciał	 stopami	 w	 stronę	 przeciwnika.	 Tamten	 bez wahania	 uniósł	 ostrze	 do	 ciosu,	 lecz	 Szeth	 Przywiązał	 się	 pod	 kątem	 i	 natychmiast spadł.	Ostrze	świsnęło	w	powietrzu	nad	jego	głową.

Wylądował	 przykucnięty	 i	 wykorzystał	 swój	 pęd,	 by	 rzucić	 się	 naprzód.	 Znów

uderzył	Ostrzem	w	bok	przeciwnika,	w	miejsce,	gdzie	Pancerz	popękał.	Zadał	potężny

cios.	 Ten	 kawałek	 Pancerza	 rozpadł	 się,	 kawałki	 stopionego	 metalu	 spłynęły	 na ziemię.	 Przeciwnik	 sapnął,	 opadł	 na	 kolano	 i	 uniósł	 rękę	 do	 boku.	 Szeth	 również uniósł	nogę	do	boku	mężczyzny	i	pchnął	go	w	tył	mocą	Burzowego	Światła.

Ciężkie	 ciało	 Odpryskowego	 uderzyło	 w	 drzwi	 komnat	 króla,	 przebiło	 je	 i

częściowo	 wpadło	 do	 środka.	 Szeth	 zostawił	 go	 i	 otworzył	 drzwi	 po	 prawej,	 ruszając za	 królem.	 W	 tym	 korytarzu	 również	 leżał	 czerwony	 dywan,	 a	 pełne	 Burzowego Światła	lampy	pomogły	mu	odzyskać	moc.

Kiedy	 znów	 zapłonęła	 w	 nim	 energia,	 przyśpieszył	 kroku.	 Gdyby	 zyskał

odpowiednią	przewagę,	mógłby	zająć	się	królem,	a	później	wrócić	i	skończyć	walkę	z

Odpryskowym.	 Nie	 zapowiadało	 się	 łatwo.	 Pełne	 Wiązanie	 na	 drzwiach	 nie

powstrzymałoby	 tamtego,	 a	 Pancerz	 pozwalał	 mężczyźnie	 biec	 nadnaturalnie	 szybko.

Szeth	obejrzał	się	przez	ramię.

Tamten	nie	ruszył	za	nim.	Mężczyzna	siedział	w	zbroi	i	wydawał	się	oszołomiony.

Szeth	 ledwie	 go	 widział,	 siedzącego	 w	 drzwiach,	 otoczonego	 popękanym	 drewnem.

Może	zranił	go	bardziej,	niż	mu	się	wydawało?

A	może…

Szeth	 znieruchomiał.	 Pomyślał	 o	 pochylonej	 głowie	 mężczyzny,	 którego

wyprowadzano	 na	 zewnątrz,	 jego	 zasłoniętej	 twarzy.	 Odpryskowy	 nadal	 za	 nim	 nie ruszył.	 Był	 tak	 dobrym	 wojownikiem.	 Powiadano,	 że	 niewielu	 mogło	 dorównać

szermierczym	umiejętnościom	Gavilara	Kholina.	Czy	to	możliwe?

Szeth	 odwrócił	 się	 i	 ruszył	 z	 powrotem,	 ufając	 swojemu	 instynktowi.	 Na	 jego

widok	 Odpryskowy	 podniósł	 się	 skwapliwie.	 Szeth	 jeszcze	 przyśpieszył.	 Jakie	 było najbezpieczniejsze	 miejsce	 dla	 króla?	 W	 otoczeniu	 strażników,	 podczas	 ucieczki?	 Czy w	Pancerzu	Odprysku,	na	tyłach,	zlekceważonego	jako	osobistego	strażnika	władcy?

Sprytne,	 pomyślał	 Szeth,	 gdy	 jeszcze	 niedawno	 niemrawy	 przeciwnik	 przyjął

postawę	 szermierczą.	 Shin	 zaatakował	 z	 nową	 mocą,	 zasypując	 przeciwnika	 –	 króla	 –

gradem	 uderzeń.	 Tamten	 odpowiadał	 agresywnie	 szerokimi	 ciosami.	 Szeth	 cofnął	 się przed	jednym	z	nich,	czując	podmuch	powietrza	tuż	przy	twarzy.	Nim	wykonał	kolejny

ruch,	odczekał	i	przebiegł	pod	następnym	ciosem	władcy.

Król,	spodziewając	się	kolejnego	uderzenia	w	bok,	obrócił	się	z	ręką	przyciśniętą

do	otworu	w	Pancerzu.	To	pozwoliło	Szethowi	przebiec	obok	niego	i	wpaść	do	komnat.

Władca	obrócił	się,	by	za	nim	podążyć,	lecz	Szeth	biegł	z	wyciągniętą	ręką	przez

urządzoną	 z	 przepychem	 komnatę,	 dotykając	 mijanych	 mebli.	 Napełniał	 je	 Burzowym Światłem	 i	 Przywiązywał	 do	 punktu	 za	 królem.	 Meble	 przetaczały	 się,	 jakby	 ktoś przechylił	 komnatę,	 sofy,	 krzesła	 i	 stoły	 spadały	 w	 stronę	 zaskoczonego	 władcy.

Gavilar	 spróbował	 ciąć	 je	 swoim	 Ostrzem	 Odprysku.	 Broń	 bez	 trudu	 przecięła	 dużą sofę,	ale	jej	kawałki	i	tak	spadły	na	króla,	wytrącając	go	z	równowagi.	Później	trafił	w niego	podnóżek,	przewracając	go	na	ziemię.

Gavilar	 odtoczył	 się	 na	 bok,	 unikając	 kolejnych	 mebli,	 i	 rzucił	 się	 naprzód;	 z uszkodzonych	 części	 Pancerza	 wypływało	 Światło.	 Szeth	 skupił	 się,	 wyskoczył	 w powietrze,	 po	 czym	 Przywiązał	 do	 tyłu	 i	 w	 prawo.	 Uskoczył	 przed	 ciosem	 króla,	 po czym	 Przywiązał	 się	 do	 przodu	 dwoma	 Podstawowymi	 Wiązaniami	 z	 rzędu.	 Jego

ubranie	zamarzło,	kiedy	leciał	w	stronę	króla	z	prędkością	dwa	razy	większą	niż	przy

normalnym	upadku.

Król	 cofnął	 się,	 próbując	 stanąć	 tak,	 by	 zadać	 Szethowi	 cios	 z	 dołu.	 Hełm mężczyzny	 był	 popękany	 i	 emanował	 Burzowym	 Światłem.	 Władca	 przyjął	 postawę

obronną,	chroniąc	bok	z	pękniętą	płytą.	Zadał	cios	jedną	ręką,	kierując	ostrze	w	stronę sufitu.	 Szeth	 natychmiast	 Przywiązał	 się	 w	 dół,	 oceniając,	 że	 król	 nie	 opuści wystarczająco	szybko	miecza.

Szeth	nie	docenił	swojego	przeciwnika.	Król	zrobił	krok	naprzód,	wystawiając	się

na	cios	i	udając,	że	przyjmie	go	na	hełm.	W	chwili,	gdy	Szeth	po	raz	drugi	trafił	weń	i go	zniszczył,	Gavilar	uderzył	pięścią,	wbijając	rękawicę	w	twarz	Shina.

W	 oczach	 Szetha	 pojawił	 się	 jaskrawy	 błysk,	 odpowiadający	 nagłemu	 cierpieniu wypełniającemu	jego	twarz.	Zrobiło	mu	się	ciemno	przed	oczami.

Ból.	Tyle	bólu!

Wrzasnął,	a	wtedy	Burzowe	Światło	opuściło	go	gwałtownie,	i	uderzył	plecami	w

coś	 twardego.	 Drzwi	 balkonu.	 Kolejny	 ból	 w	 ramionach,	 jakby	 ktoś	 przebił	 go	 setką sztyletów.	 Uderzył	 w	 ziemię	 i	 zatrzymał	 się,	 jego	 mięśnie	 drżały.	 Ten	 cios	 zabiłby zwykłego	człowieka.

Nie	ma	czasu	na	ból.	Nie	ma	czasu	na	ból.	Nie	ma	czasu	na	ból!

Zamrugał	 i	 potrząsnął	 głową.	 Świat	 był	 niewyraźny	 i	 ciemny.	 Oślepł?	 Nie,	 na zewnątrz	 panowała	 ciemność.	 Znajdował	 się	 na	 drewnianym	 balkonie,	 siła	 uderzenia wyrzuciła	go	przez	drzwi.	Usłyszał	łoskot.	Ciężkie	kroki.	Odpryskowy!

Szeth	 podniósł	 się	 z	 trudem.	 Miał	 zawroty	 głowy.	 Krew	 płynęła	 po	 policzku,	 a	 z jego	 skóry	 unosiło	 się	 Burzowe	 Światło,	 przez	 co	 oślepł	 na	 lewe	 oko.	 Światło.

Wyleczyłoby	go,	gdyby	mogło.	Wydawało	mu	się,	że	szczęka	wypadła	mu	z	zawiasów.

Złamana?	Upuścił	Ostrze	Odprysku.

Przed	nim	pojawił	się	niezgrabny	cień	–	z	pancerza	władcy	wyciekło	tyle	Światła,

że	król	miał	problem	z	chodzeniem.	Ale	zbliżał	się.

Szeth	 krzyknął,	 ukląkł	 i	 napełnił	 Burzowym	 Światłem	 drewniany	 balkon,

Przywiązując	 go	 w	 dół.	 Powietrze	 wokół	 niego	 wypełnił	 szron.	 Burza	 zagrzmiała, wypływając	 z	 jego	 ramion	 w	 drewno.	 Przywiązał	 je	 do	 dołu,	 później	 jeszcze	 raz.

Powtórzył	to	po	raz	czwarty	w	chwili,	kiedy	Gavilar	wyszedł	na	balkon.	Ten	zakołysał

się	pod	dodatkowym	ciężarem.	Drewno	zatrzeszczało.

Król	się	zawahał.

Szeth	Przywiązał	balkon	do	dołu	po	raz	piąty.	Podpory	popękały	i	cała	konstrukcja

oderwała	 się	 od	 budynku.	 Shin	 krzyknął	 i	 wykorzystał	 ostatnią	 odrobinę	 Burzowego Światła,	 by	 Przywiązać	 się	 do	 boku	 budynku.	 Poleciał	 w	 bok,	 mijając	 wstrząśniętego władcę,	po	czym	uderzył	w	ścianę	i	się	przetoczył.

Balkon	 spadał,	 a	 król	 z	 zaskoczeniem	 uniósł	 wzrok,	 kiedy	 stracił	 grunt	 pod stopami.	 Upadek	 nie	 trwał	 długo.	 W	 blasku	 księżyca	 Szeth	 przyglądał	 się	 uważnie	 –

wciąż	 nie	 widział	 zbyt	 wyraźnie	 i	 był	 ślepy	 na	 jedno	 oko	 –	 jak	 konstrukcja	 uderza	 w kamień	 poniżej.	 Ściana	 pałacu	 zadrżała,	 a	 trzask	 pękającego	 drewna	 odbił	 się	 echem od	pobliskich	budynków.

Wciąż	na	murze,	Szeth	jęknął	i	wstał.	Czuł	się	słabo	–	zbyt	szybko	zużył	Burzowe

Światło,	przeciążając	ciało.	Zatoczył	się	w	dół	po	boku	budynku,	zbliżając	się	do	ruiny balkonu.	Ledwie	trzymał	się	na	nogach.

Król	nadal	się	poruszał.	Pancerz	Odprysku	uchroniłby	człowieka	przed	skutkami

takiego	upadku,	ale	długi	kawałek	zakrwawionego	drewna	wbił	się	w	bok	Gavilara	w

miejscu,	 gdzie	 Szeth	 wcześniej	 przebił	 Pancerz.	 Szeth	 ukląkł,	 wpatrując	 się	 w	 pełną cierpienia	 twarz	 mężczyzny.	 Mocne	 rysy,	 kwadratowa	 broda,	 szpakowaty	 zarost,

uderzająco	jasnozielone	oczy.	Gavilar	Kholin.

–	Spodziewałem…	się…	ciebie	–	powiedział	król	między	jękami.

Szeth	 sięgnął	 pod	 napierśnik	 mężczyzny	 i	 dotknął	 pasków.	 Rozwiązały	 się,	 a

wtedy	 zdjął	 napierśnik,	 obnażając	 klejnoty	 po	 jego	 wewnętrznej	 stronie.	 Dwa	 były pęknięte	 i	 wyczerpane.	 Trzy	 wciąż	 świeciły.	 Szeth	 odetchnął	 głęboko,	 przyjmując Światło.

Burza	 znów	 zaczęła	 szaleć.	 Więcej	 Światła	 otoczyło	 bok	 jego	 twarzy,	 lecząc

uszkodzoną	skórę	i	kości.	Wciąż	odczuwał	ostry	ból	–	Burzowe	Światło	bynajmniej	nie

leczyło	błyskawicznie.	Minie	wiele	godzin,	nim	powróci	do	pełni	zdrowia.

Król	zakaszlał.

–	Możesz	powiedzieć…	Thaidakarowi…	że	jest	za	późno…

–	Nie	wiem,	kto	to	–	odparł	Szeth,	wstając.	Złamana	szczęka	sprawiała,	że	mówił

niewyraźnie.	Wyciągnął	rękę	w	bok,	przyzywając	Ostrze	Odprysku.

Król	zmarszczył	czoło.

–	To	kto…?	Restares?	Sadeas?	Nigdy	nie	sądziłem…

–	Moimi	panami	są	Parshendi	–	powiedział	Szeth.	Minęło	dziesięć	uderzeń	serca	i

Ostrze	znalazło	się	w	jego	dłoni,	wilgotne	od	rosy.

–	Parshendi?	To	nie	ma	sensu.	–	Gavilar	zakaszlał,	drżącą	dłonią	sięgnął	do	piersi

i	 zaczął	 czegoś	 szukać	 w	 kieszeni.	 Wyciągnął	 niewielką	 kryształową	 kulę	 na

łańcuszku.	–	Musisz	to	zabrać.	Oni	nie	mogą	tego	dostać.	–	Wydawał	się	oszołomiony.	–

Powiedz…	 powiedz	 mojemu	 bratu…	 musi	 odnaleźć	 najważniejsze	 słowa,	 jakie	 może wypowiedzieć	człowiek…

Gavilar	znieruchomiał.

Szeth	 zawahał	 się,	 po	 czym	 ukląkł	 i	 wziął	 kulę.	 Była	 dziwna,	 nie	 przypominała niczego,	 co	 widział	 wcześniej.	 Choć	 była	 zupełnie	 ciemna,	 zdawało	 się,	 że	 mimo	 to świeci.	Emanuje	czarnym	blaskiem.

„Parshendi?”,	powiedział	Gavilar.	„To	nie	ma	sensu”.

–	Nic	już	nie	ma	sensu	–	wyszeptał	Szeth,	chowając	dziwną	kulę.	–	Wszystko	się

rozpada.	 Przykro	 mi,	 królu	 Alethich.	 Wątpię,	 by	 cię	 to	 obchodziło.	 A	 już	 szczególnie teraz.	 –	 Wyprostował	 się.	 –	 Przynajmniej	 nie	 będziesz	 musiał	 patrzeć	 wraz	 z wszystkimi	innymi,	jak	kończy	się	świat.

Obok	 królewskiego	 ciała	 z	 mgły	 zmaterializowało	 się	 jego	 Ostrze	 Odprysku	 i	 z trzaskiem	 spadło	 na	 kamienie.	 Było	 warte	 fortunę	 –	 całe	 królestwa	 padały,	 kiedy ludzie	walczyli	o	panowanie	nad	jednym	Ostrzem.

W	pałacu	rozległy	się	okrzyki.	Szeth	musiał	odejść.	Ale…

„Powiedz	mojemu	bratu…”.

Dla	ludu	Szetha	prośba	umierającego	była	święta.	Ujął	rękę	króla,	zanurzył	ją	w

jego	 własnej	 krwi	 i	 wykorzystał,	 by	 naskrobać	 na	 drewnie:	 „Bracie.	 Musisz	 odnaleźć najważniejsze	słowa,	jakie	może	wypowiedzieć	człowiek”.

Później	 Szeth	 umknął	 w	 noc.	 Pozostawił	 należące	 do	 króla	 Ostrze	 Odprysku.

Wiedział,	że	na	nic	mu	się	nie	przyda.	Jego	własne	Ostrze	było	wystarczającą	klątwą.





Część	pierwsza

Ponad	ciszą

Kaladin	•	Shallan



„Zabiliście	mnie.	Sukinsyny,	zabiliście	mnie!	Gdy	słońce	wciąż	jest	gorące,	ginę!”.

Zebrane	piątego	dnia	tygodnia	Chach	miesiąca	Betab	roku	1171,	dziesięć	sekund

przed	śmiercią.	Badanym	był	ciemnooki	żołnierz	w	wieku	trzydziestu	jeden	lat.	Próbka

uważana	jest	za	wątpliwą.

Pięć	lat	później

–	Umrę,	prawda?	–	spytał	Cenn.

Ogorzały	 weteran	 obok	 Cenna	 odwrócił	 się	 i	 przyjrzał.	 Weteran	 nosił	 krótko

przyciętą	brodę,	która	po	bokach	zaczynała	siwieć.

Umrę,	pomyślał	Cenn,	ściskając	włócznię.	Jej	drzewce	było	śliskie	od	potu.	Umrę.

Och,	Ojcze	Burz,	umrę…

–	Ile	masz	lat,	synu?	–	spytał	weteran.

Cenn	 nie	 pamiętał	 jego	 imienia.	 Trudno	 było	 cokolwiek	 pamiętać,	 patrząc,	 jak druga	armia	ustawia	się	w	szeregach	po	przeciwnej	stronie	skalistego	pola	bitwy.	To

formowanie	 szyku	 wydawało	 się	 takie	 uprzejme.	 Porządne,	 zorganizowane.	 Krótkie włócznie	 w	 pierwszych	 szeregach,	 długie	 włócznie	 i	 oszczepy	 dalej,	 łucznicy	 po bokach.	Ciemnoocy	włócznicy	mieli	wyposażenie	podobne	do	tego,	jakie	dostał	Cenn	–

skórzana	kamizela	i	długa	do	kolan	spódniczka,	prosty	stalowy	hełm	i	napierśnik.

Wielu	z	jasnookich	nosiło	pełne	pancerze.	Siedzieli	na	koniach,	straże	honorowe

otaczały	ich	napierśnikami,	które	świeciły	rubinowym	i	szmaragdowym	blaskiem.	Czy

byli	wśród	nich	Odpryskowi?	Oświecony	Amaram	do	nich	nie	należał.	A	któryś	z	jego

ludzi?	 A	 jeśli	 Cenn	 musiałby	 walczyć	 przeciwko	 jednemu	 z	 nich?	 Zwykli	 ludzie	 nie zabijali	Odpryskowych.	Zdarzało	się	to	tak	rzadko,	że	przeszło	do	legendy.

To	się	naprawdę	dzieje,	pomyślał	z	coraz	większym	przerażeniem.	To	nie	kolejna

musztra	 w	 obozie.	 Nie	 szkolenie	 na	 polu,	 machanie	 kijami.	 To	 było	 prawdziwe.

Uświadomiwszy	to	sobie	–	jego	serce	waliło	w	piersiach	jak	przestraszone	zwierzątko

w	 klatce,	 a	 nogi	 drżały	 –	 Cenn	 nagle	 zrozumiał,	 że	 jest	 tchórzem.	 Nie	 powinien opuszczać	stad!	Nie	powinien…

–	Synu?	–	odezwał	się	weteran	stanowczym	głosem.	–	Ile	masz	lat?

–	Piętnaście,	panie.

–	A	jak	się	nazywasz?

–	Cenn,	panie.

Potężny,	brodaty	mężczyzna	pokiwał	głową.

–	Ja	mam	na	imię	Dallet.

–	Dallet	–	powtórzył	Cenn,	nadal	wpatrując	się	w	armię	przeciwnika.	Było	ich	tak

wielu!	Całe	tysiące.	–	Umrę,	prawda?

–	Nie.	–	Dallet	miał	szorstki	głos,	co	jakimś	sposobem	działało	uspokajająco.	–	Nic

ci	się	nie	stanie.	Patrz	prosto	przed	siebie.	Trzymaj	się	z	oddziałem.

–	Ale	miałem	niecałe	trzy	miesiące	szkolenia!	–	Mógłby	przysiąc,	że	słyszał	cichy

brzęk	 pancerzy	 lub	 tarcz	 przeciwnika.	 –	 Ledwie	 trzymam	 tę	 włócznię.	 Ojcze	 Burz, jestem	martwy.	Nie	mogę…

–	Synu	–	przerwał	mu	Dallet,	łagodnie,	lecz	stanowczo.	Uniósł	dłoń	i	położył	ją	na

ramieniu	Cenna.	Krawędź	dużej	okrągłej	tarczy,	która	wisiała	na	jego	plecach,	odbijała światło.	–	Nic	ci	się	nie	stanie.

–	Skąd	wiesz?	–	Zabrzmiało	to	jak	błaganie.

–	Ponieważ,	chłopcze,	jesteś	w	oddziale	Kaladina	Burzą	Błogosławionego.

Pobliscy	żołnierze	pokiwali	głowami.

Za	 nimi	 kolejne	 grupy	 żołnierzy	 ustawiały	 się	 w	 szyku	 –	 całe	 tysiące.	 Cenn znajdował	 się	 na	 samym	 przodzie,	 z	 liczącym	 około	 trzydziestu	 ludzi	 oddziałem Kaladina.	Dlaczego	został	w	ostatniej	chwili	przeniesiony	do	nowego	oddziału?	Miało

to	coś	wspólnego	z	obozową	polityką.

Dlaczego	 ten	 oddział	 znajdował	 się	 na	 pierwszej	 linii,	 gdzie	 musiało	 być

najwięcej	 ofiar?	 Małe	 strachospreny	 –	 jak	 krople	 fioletowej	 mazi	 –	 zaczęły	 wyłazić	 z ziemi	i	zbierać	się	wokół	jego	stóp.	W	chwili	paniki	prawie	upuścił	włócznię	i	uciekł.

Dallet	zacisnął	dłoń	na	jego	ramieniu.	Spoglądając	w	spokojne	ciemne	oczy	starszego

mężczyzny,	Cenn	się	zawahał.

–	Odlałeś	się,	zanim	ustawiliśmy	się	w	szyku?	–	spytał	Dallet.

–	Nie	miałem	czasu…

–	Zrób	to	teraz.

–	Tutaj?

–	 Jeśli	 tego	 nie	 zrobisz,	 mocz	 popłynie	 ci	 po	 nodze	 podczas	 walki,	 co	 cię rozproszy,	może	nawet	zabije.	Zrób	to.

Zażenowany	 Cenn	 podał	 Dalletowi	 włócznię	 i	 opróżnił	 pęcherz	 na	 kamienie.

Kiedy	 skończył,	 spojrzał	 z	 ukosa	 na	 pozostałych.	 Żaden	 z	 żołnierzy	 Kaladina	 nie uśmiechał	się	złośliwie.	Stali	spokojnie	z	włóczniami	u	boku	i	tarczami	na	plecach.

Wróg	był	już	prawie	gotów.	Między	oboma	wojskami	znajdowało	się	pole	płaskiej

śliskoskały,	 zadziwiająco	 równe	 i	 gładkie,	 na	 którym	 jedynie	 z	 rzadka	 wyrastały skałopąki.	 Byłoby	 z	 niego	 świetne	 pastwisko.	 Ciepły	 wiatr	 uderzał	 w	 twarz	 Cenna, niosąc	ze	sobą	wilgotny	aromat	arcyburzy	ostatniej	nocy.

–	Dallet!	–	zawołał	ktoś.

Między	 szeregami	 szedł	 mężczyzna,	 niosący	 krótką	 włócznię,	 do	 której	 drzewca przymocowano	dwie	skórzane	pochwy	na	noże.	Był	młody,	najwyżej	cztery	lata	starszy

od	 samego	 Cenna,	 ale	 wyższy	 o	 kilkanaście	 palców	 nawet	 od	 Dalleta.	 Nosił	 prostą skórznię	włócznika,	ale	pod	nią	parę	ciemnych	spodni.	To	nie	było	dozwolone.

Jego	typowe	dla	Alethich	czarne	włosy	sięgały	mu	do	ramion	i	kręciły	się,	a	oczy były	ciemnobrązowe.	Węzły	z	białego	sznura	na	ramionach	kamizeli	świadczyły,	że	jest

dowódcą	oddziału.

Trzydziestu	 mężczyzn	 wokół	 Cetta	 wyprostowało	 się	 i	 uniosło	 włócznie	 w

pozdrowieniu.	To	jest	Kaladin	Burzą	Błogosławiony,	pomyślał	z	niedowierzaniem	Cenn.

Ten	młodzik?

–	 Dallecie,	 wkrótce	 będziemy	 mieli	 nowego	 rekruta	 –	 powiedział	 Kaladin.	 Miał

mocny	głos.	–	Musisz…	–	Urwał,	kiedy	zobaczył	Cenna.

–	 Trafił	 tu	 przed	 kilkoma	 minutami,	 panie	 –	 odparł	 z	 uśmiechem	 Dallet.	 –

Zacząłem	go	przygotowywać.

–	 Dobra	 robota.	 Zapłaciłem	 spore	 pieniądze,	 żeby	 wyciągnąć	 tego	 chłopaka	 od Gare.	Tamten	jest	tak	niekompetentny,	że	właściwie	walczy	dla	przeciwnika.

Co	takiego?	–	pomyślał	Cenn.	Dlaczego	ktoś	miałby	za	mnie	zapłacić?

–	A	co	sądzisz	o	polu?	–	spytał	Kaladin.

Kilku	 pozostałych	 włóczników	 uniosło	 dłonie,	 by	 osłonić	 oczy	 przed	 słońcem,	 i przyjrzało	się	skałom.

–	Tamto	zagłębienie	obok	dwóch	głazów	daleko	po	prawej?	–	spytał	Dallet.

Dowódca	pokręcił	głową.

–	Zbyt	trudno	znaleźć	oparcie	dla	stóp.

–	Ano.	Możliwe.	A	tamto	niskie	wzgórze	po	tamtej	stronie?	Wystarczająco	daleko,

żeby	uniknąć	pierwszej	salwy,	wystarczająco	blisko,	by	nie	wysforować	się	za	bardzo

naprzód.

Kaladin	pokiwał	głową,	choć	Cenn	nie	widział,	o	czym	rozmawiają.

–	Wygląda	nieźle.

–	Czy	reszta	waszej	bandy	to	usłyszała?!	–	krzyknął	Dallet.

Mężczyźni	unieśli	wyżej	włócznie.

–	Miej	nowego	na	oku,	Dallecie	–	powiedział	Kaladin.	–	Jeszcze	nie	zna	znaków.

–	Oczywiście	–	odparł	z	uśmiechem	weteran.

Uśmiech!	Jak	on	mógł	się	uśmiechać?	Wróg	zadął	w	rogi.	Czy	to	znaczyło,	że	byli

gotowi?	Choć	Cenn	przed	chwilą	opróżnił	pęcherz,	poczuł	strużkę	moczu	na	nodze.

–	Nie	cofajcie	się	–	powiedział	Kaladin,	po	czym	pobiegł	dalej,	by	porozmawiać	z

dowódcą	kolejnego	oddziału.	Łucznicy	po	obu	stronach	przygotowali	się	do	strzału.

–	Nie	martw	się,	synu	–	powiedział	Dallet.	–	Nic	nam	nie	będzie.	Dowódca	Kaladin

jest	szczęściarzem.

Żołnierz	 po	 drugiej	 stronie	 Cenna	 pokiwał	 głową.	 Był	 chudym,	 rudowłosym

Vedenem,	 jego	 opalona	 skóra	 miała	 ciemniejszy	 odcień	 niż	 skóra	 Alethich.	 Dlaczego walczył	w	ich	armii?

–	 Zgadza	 się.	 Kaladin	 jest	 burzą	 błogosławiony,	 na	 pewno.	 W	 ostatniej	 bitwie utraciliśmy…	ile,	jednego	żołnierza?

–	Ale	ktoś	jednak	zginął	–	zauważył	Cenn.

Dallet	wzruszył	ramionami.

–	Ludzie	zawsze	giną.	Nasz	oddział	poniósł	najmniejsze	straty.	Zobaczysz.

Kaladin	 skończył	 naradę	 z	 drugim	 dowódcą,	 po	 czym	 powrócił	 do	 swojego

oddziału.	 Choć	 nosił	 krótką	 włócznię	 –	 przeznaczoną	 do	 trzymania	 jedną	 ręką,	 by	 w drugiej	móc	trzymać	tarczę	–	jego	broń	była	o	dłoń	dłuższa	niż	włócznie	pozostałych.

–	Przygotować	się!	–	zawołał	Dallet.

W	 przeciwieństwie	 do	 innych	 dowódców	 oddziałów,	 Kaladin	 nie	 cofnął	 się	 do

szeregu,	lecz	stał	przed	swoim	oddziałem.

Otaczający	 Cenna	 mężczyźni	 poruszyli	 się,	 wyraźnie	 podekscytowani.	 To	 samo

uczyniła	 cała	 wielka	 armia,	 bezruch	 ustąpił	 zapałowi.	 Setki	 poruszających	 się	 stóp, uderzających	 tarcz,	 brzęczących	 klamer.	 Kaladin	 pozostał	 bez	 ruchu,	 wpatrując	 się	 w armię	przeciwnika.

–	Spokojnie	–	powiedział,	nie	odwracając	się.

Z	tyłu	minął	ich	jasnooki	oficer	na	koniu.

–	Bądźcie	gotowi	do	walki!	Chcę	ich	krwi,	żołnierze.	Walczcie	i	zabijajcie!

–	Spokojnie	–	powtórzył	Kaladin,	kiedy	mężczyzna	ich	minął.

–	Bądź	gotów	do	biegu	–	powiedział	Dallet	Cennowi.

–	Biegu?	Ale	szkolono	nas,	by	maszerować	w	szyku!	Nie	wyrywać	się	z	niego!

–	 Pewnie	 –	 zgodził	 się	 weteran.	 –	 Ale	 większość	 z	 żołnierzy	 nie	 jest	 lepiej wyszkolona	 od	 ciebie.	 Ci,	 którzy	 dobrze	 walczą,	 zostają	 wysłani	 na	 Strzaskane Równiny,	do	walki	z	Parshendimi.	Kaladin	próbuje	wyszkolić	nas	na	tyle,	byśmy	też	się tam	udali	i	walczyli	za	króla.	–	Dallet	wskazał	na	szeregi	żołnierzy.	–	Większość	z	nich się	 wyrwie	 i	 ruszy	 do	 ataku.	 Jasnoocy	 nie	 są	 wystarczająco	 dobrymi	 dowódcami,	 by utrzymać	ich	w	szyku.	Dlatego	zostań	z	nami	i	biegnij.

–	Czy	mam	przygotować	tarczę?

Wokół	 oddziału	 Kaladina	 inni	 żołnierze	 zdejmowali	 tarcze	 z	 pleców.	 Ale	 ludzie Kaladina	pozostawili	je	na	miejscu.

Nim	Dallet	zdążył	odpowiedzieć,	z	tyłu	zagrzmiał	róg.

–	Ruszaj!	–	powiedział	Dallet.

Cenn	 nie	 miał	 wielkiego	 wyboru.	 Cała	 armia	 zaczęła	 się	 poruszać	 z	 łoskotem wojskowych	 butów.	 Jak	 przewidział	 weteran,	 równy	 marsz	 nie	 potrwał	 długo.

Niektórzy	 żołnierze	 zaczęli	 ryczeć,	 okrzyki	 podchwycili	 pozostali.	 Jasnoocy	 kazali	 im ruszać,	biec,	walczyć.	Szyk	się	rozpadł.

Kiedy	to	się	stało,	oddział	Kaladina	zerwał	się	i	ruszył	biegiem	naprzód.	Cenn	z

trudem	dotrzymywał	im	kroku,	spanikowany	i	przerażony.	Ziemia	nie	była	tak	gładka,

jak	mu	się	wydawało,	i	omal	nie	potknął	się	o	ukryty	skałopąk,	z	pędami	wciągniętymi

do	skorupy.

Wyprostował	się	i	biegł	dalej,	trzymając	włócznię	w	ręce.	Tarcza	odbijała	się	od

pleców.	Armia	przeciwnika	również	się	ruszyła,	ich	żołnierze	nacierali	przez	pole.	Nie widział	 żadnego	 równego	 szyku	 ani	 prostych	 szeregów.	 Sytuacja	 w	 niczym	 nie

przypominała	tego,	czego	go	uczono.

Cenn	 nawet	 nie	 wiedział,	 kim	 jest	 przeciwnik.	 Jeden	 z	 właścicieli	 ziemskich wtargnął	na	terytorium	Oświeconego	Amarama	–	ziemię,	która	należała	do	arcyksięcia

Sadeasa.	 To	 była	 potyczka	 na	 granicy	 i	 Cenn	 sądził,	 że	 walczą	 z	 innym	 księstwem Alethich.	Dlaczego	walczyli	między	sobą?	Może	król	by	to	powstrzymał,	ale	znajdował

się	na	Strzaskanych	Równinach,	szukając	zemsty	za	śmierć	króla	Gavilara	przed	pięciu

laty.

Wróg	 miał	 wielu	 łuczników.	 Panika	 Cenna	 osiągnęła	 szczyt,	 kiedy	 pierwsza

chmura	 strzał	 uniosła	 się	 w	 powietrze.	 Znów	 się	 potknął,	 kusiło	 go,	 żeby	 sięgnąć	 po tarczę.	Ale	Dallet	chwycił	go	za	ramię	i	pociągnął	naprzód.

Setki	strzał	wzniosły	się	w	niebo,	zasłaniając	słońce.	Wspięły	się	na	szczyt	łuku	i spadły,	niczym	węgorze	niebieskie	na	ofiary.	Żołnierze	Amarama	unieśli	tarcze.	Ale	nie oddział	Kaladina.

Cenn	wrzasnął.

A	 strzały	 spadły	 na	 środkowe	 szeregi	 armii	 Amarama,	 za	 ich	 plecami.	 Nie

przerywając	 biegu,	 Cenn	 obejrzał	 się	 przez	 ramię.	 Strzały	 spadały	 za	 nim.	 Żołnierze krzyczeli,	strzały	łamały	się	o	tarcze,	jedynie	kilka	wylądowało	w	pobliżu	pierwszych szeregów.

–	Dlaczego?!	–	krzyknął	do	Dalleta.	–	Skąd	wiedziałeś?

–	 Chcą,	 żeby	 strzały	 trafiły	 tam,	 gdzie	 tłoczy	 się	 najwięcej	 żołnierzy	 –	 odparł

potężny	mężczyzna.	–	Gdzie	mają	największe	szanse	wbić	się	w	ciało.

Kilka	 innych	 grupek	 biegnących	 na	 przedzie	 nie	 uniosło	 tarcz,	 ale	 większość biegła	 niezręcznie	 z	 tarczami	 uniesionymi	 pod	 kątem	 do	 nieba,	 obawiając	 się	 strzał, które	na	nich	nie	spadały.	To	ich	spowalniało	i	ryzykowali,	że	zostaną	stratowani	przez żołnierzy	 z	 tyłu,	 w	 których	 rzeczywiście	 trafiały	 strzały.	 Cenna	 i	 tak	 kusiło,	 żeby podnieść	tarczę	–	czuł	się	niewłaściwie,	biegnąc	bez	niej.

Druga	 salwa	 trafiła	 w	 cel	 i	 ludzie	 zaczęli	 krzyczeć	 z	 bólu.	 Oddział	 Kaladina przebijał	się	w	stronę	wrogich	żołnierzy,	z	których	część	umierała	od	strzał	łuczników Amarama.	 Cenn	 słyszał,	 jak	 przeciwnik	 wydaje	 okrzyki	 wojenne,	 widział	 ich	 twarze.

Nagle	 oddział	 Kaladina	 zatrzymał	 się	 i	 ustawił	 w	 ciasnym	 szyku.	 Dotarli	 do niewielkiego	wzniesienia,	które	Kaladin	i	Dallet	wybrali	wcześniej.

Weteran	 chwycił	 Cenna	 i	 wepchnął	 go	 w	 sam	 środek	 szyku.	 Ludzie	 Kaladina

opuścili	 włócznie	 i	 wyciągnęli	 tarcze	 w	 chwili,	 kiedy	 wrogowie	 ruszyli	 w	 ich	 stronę.

Przeciwnik	nie	nacierał	w	szyku,	nie	utrzymywał	długich	włóczni	na	tyłach,	a	krótkich włóczni	na	przedzie.	Wszyscy	biegli	razem,	wrzeszcząc	gorączkowo.

Cenn	 niezgrabnie	 zdjął	 tarczę	 z	 pleców.	 Rozległ	 się	 trzask	 włóczni,	 kiedy

oddziały	 zaczęły	 walkę.	 Grupa	 wrogich	 włóczników	 podbiegła	 do	 oddziału	 Kaladina, być	 może	 pragnąc	 zyskać	 przewagę	 wysokości.	 Trzy	 tuziny	 atakujących	 zachowały pewien	szyk,	choć	nie	tak	ścisły,	jak	ludzie	Kaladina.

Wrogowie	 wydawali	 się	 zdecydowani,	 by	 nadrobić	 to	 gorliwością	 –	 wyli	 i

wrzeszczeli	 w	 furii,	 nacierając	 na	 oddział	 Kaladina.	 Ludzie	 Kaladina	 utrzymali	 się jednak	 w	 szyku,	 chroniąc	 Cenna,	 jakby	 był	 jasnookim,	 a	 oni	 jego	 strażą	 honorową.

Dwie	siły	zderzyły	się	z	trzaskiem	metalu	o	drewno,	tarczy	o	tarczę.	Cenn	się	skulił.

Wszystko	 skończyło	 się	 w	 mgnieniu	 oka.	 Wrogi	 oddział	 wycofał	 się,

pozostawiając	na	skałach	dwóch	zabitych.	Oddział	Kaladina	nie	poniósł	żadnych	strat.

Utrzymali	najeżony	włóczniami	szyk	w	kształcie	litery	V,	choć	jeden	z	żołnierzy	cofnął

się	i	wyciągnął	bandaż,	by	opatrzyć	ranę	uda.	Ranny	był	masywny	i	barczysty.	Klął,	ale rana	 nie	 wydawała	 się	 poważna.	 Wkrótce	 znów	 się	 wyprostował,	 ale	 nie	 powrócił	 na swoje	miejsce.	Przeszedł	na	jeden	koniec	V,	w	bardziej	chronione	miejsce.

Na	 polu	 bitwy	 panował	 chaos.	 Dwie	 armie	 zmieszały	 się	 ze	 sobą,	 powietrze

wypełniały	 brzęki,	 trzaski	 i	 krzyki.	 Wiele	 z	 oddziałów	 rozpadało	 się,	 ich	 członkowie biegali	 od	 jednej	 potyczki	 do	 drugiej.	 Poruszali	 się	 jak	 myśliwi,	 trzy	 lub czteroosobowe	grupki	wyszukiwały	samotne	jednostki	i	spadały	na	nie	brutalnie.

Oddział	 Kaladina	 utrzymywał	 pozycję,	 atakując	 jedynie	 te	 oddziały	 przeciwnika, które	zbytnio	się	zbliżyły.	Czy	tak	naprawdę	wyglądała	bitwa?	Szkolenie	przygotowało

Cenna	 do	 walki	 w	 długich	 szeregach,	 ramię	 przy	 ramieniu.	 Nie	 na	 taki	 bezład,	 tak brutalne	pandemonium.	Dlaczego	inni	nie	utrzymali	się	w	szyku?

Prawdziwych	żołnierzy	tu	nie	ma,	pomyślał	Cenn.	Walczą	w	prawdziwej	bitwie	na

Strzaskanych	Równinach.	Nic	dziwnego,	że	Kaladin	chce,	by	jego	oddział	tam	trafił.

Wszędzie	 błyszczały	 włócznie,	 trudno	 było	 odróżnić	 przyjaciela	 od	 wroga,	 mimo symboli	 na	 napierśnikach	 i	 kolorowej	 farby	 na	 tarczach.	 Pole	 bitwy	 rozpadło	 się	 na setki	malutkich	grupek,	jak	tysiące	wojen	jednocześnie.

Po	kilku	pierwszych	wymianach	ciosów	Dallet	wziął	Cenna	za	ramię	i	ustawił	go

w	 szeregu	 na	 samym	 końcu	 litery	 V.	 Cenn	 jednak	 okazał	 się	 bezużyteczny.	 Kiedy oddział	 Kaladina	 walczył	 z	 przeciwnikami,	 opuściło	 go	 całe	 wyszkolenie.	 Wielkiego wysiłku	 wymagało	 od	 niego	 powstrzymanie	 się	 od	 ucieczki,	 trzymanie	 włóczni

wystawionej	na	zewnątrz	i	zachowanie	groźnego	wyglądu.

Przez	 większość	 godziny	 oddział	 Kaladina	 utrzymywał	 niewielkie	 wzgórze,

walcząc	 ramię	 przy	 ramieniu.	 Dowódca	 często	 opuszczał	 swoje	 miejsce	 na	 przedzie, biegał	w	różne	strony	i	w	dziwnym	rytmie	uderzał	włócznią	w	tarczę.

To	 znaki,	 zorientował	 się	 Cenn,	 kiedy	 oddział	 Kaladina	 przeszedł	 od	 litery	 V	 w okrąg.	Wrzaski	umierających	i	krzyki	niezliczonych	żołnierzy	sprawiały,	że	właściwie

nie	dało	się	usłyszeć	głosu	jednej	osoby.	Ale	ostry	brzęk	włóczni	o	metalową	płytę	na tarczy	 Kaladina	 brzmiał	 wyraźnie.	 Za	 każdym	 razem,	 kiedy	 zmieniali	 szyk,	 Dallet chwytał	Cenna	za	ramię	i	kierował	nim.

Oddział	 Kaladina	 nie	 gonił	 za	 maruderami.	 Pozostawał	 w	 defensywie.	 A	 choć

kilku	 żołnierzy	 odniosło	 rany,	 żaden	 nie	 zginął.	 Ich	 oddział	 był	 zbyt	 przerażający	 dla mniejszych	 grupek,	 a	 większe	 jednostki	 wroga	 wycofywały	 się	 po	 kilku	 wymianach ciosów,	szukając	łatwiejszego	przeciwnika.

W	końcu	coś	się	zmieniło.	Kaladin	odwrócił	się	i	wpatrzył	w	przypływy	i	odpływy

pola	 bitwy.	 Uniósł	 włócznię	 i	 uderzył	 nią	 w	 tarczę	 w	 szybkim	 rytmie,	 którego wcześniej	 nie	 używał.	 Dallet	 chwycił	 Cenna	 za	 ramię	 i	 odciągnął	 go	 od	 pagórka.

Dlaczego	mieli	go	teraz	porzucić?

Wtedy	 właśnie	 większe	 siły	 Amarama	 załamały	 się	 pod	 naporem	 wroga,	 a

żołnierze	 rozproszyli.	 Cenn	 nie	 miał	 pojęcia,	 jak	 źle	 wyglądała	 sytuacja	 jego	 armii	 w tej	 części	 bitwy.	 Kiedy	 oddział	 Kaladina	 się	 wycofywał,	 mijali	 wielu	 rannych	 i umierających,	 chłopakowi	 aż	 zrobiło	 się	 niedobrze.	 Żołnierze	 mieli	 głębokie	 rany,	 ich wnętrzności	wylewały	się	na	zewnątrz.

Nie	 miał	 czasu	 na	 przerażenie	 –	 ucieczka	 szybko	 zmieniła	 się	 w	 pogrom.	 Dallet zaklął,	 a	 Kaladin	 znów	 uderzył	 w	 tarczę.	 Ich	 oddział	 zmienił	 kierunek,	 ruszając	 na wschód.	 Tam,	 jak	 zauważył	 Cenn,	 nadal	 trzymała	 się	 większa	 grupa	 żołnierzy

Amarama.

Wróg	jednak	widział,	że	ich	szeregi	się	załamują,	i	to	dodało	mu	odwagi.	Ruszyli

naprzód	 w	 dużych	 grupkach,	 niczym	 dzikie	 ostrogary	 polujące	 na	 rozproszone

wieprze.	 Nim	 oddział	 Kaladina	 zdołał	 przebyć	 połowę	 pola	 trupów	 i	 umierających, drogę	 odcięła	 im	 duża	 grupa	 wrogich	 żołnierzy.	 Kaladin	 niechętnie	 uderzył	 w	 tarczę.

Oddział	zwolnił.

Cenn	poczuł,	że	jego	serce	zaczyna	bić	szybciej.	W	pobliżu	ginął	oddział	żołnierzy

Amarama	 –	 mężczyźni	 zataczali	 się	 i	 padali,	 krzyczeli	 i	 próbowali	 uciec.	 Wrogowie używali	włóczni	jak	szpikulców,	zabijając	leżących	na	ziemi	jak	kremliki.

Ludzie	 Kaladina	 zderzyli	 się	 z	 wrogiem	 z	 trzaskiem	 włóczni	 i	 tarcz.	 Ciała napierały	 na	 siebie	 ze	 wszystkich	 stron,	 Cenn	 został	 obrócony.	 Pośród	 towarzyszy	 i wrogów,	 umierających	 i	 zabijanych,	 chłopak	 poczuł	 się	 oszołomiony.	 Tak	 wielu	 ludzi biegnących	w	tak	wielu	kierunkach!

Spanikował,	 próbując	 znaleźć	 bezpieczne	 miejsce.	 Grupa	 żołnierzy	 w	 pobliżu

nosiła	mundury	Alethich.	Oddział	Kaladina.	Cenn	pobiegł	do	nich,	ale	kiedy	niektórzy

odwrócili	się	w	jego	stronę,	z	przerażeniem	zorientował	się,	że	ich	nie	poznaje.	To	nie był	 oddział	 Kaladina,	 ale	 nieduża	 grupka	 nieznanych	 mu	 żołnierzy	 utrzymująca nierówny	szyk.	Ranni	i	przerażeni,	rozproszyli	się	w	chwili,	kiedy	zbliżył	się	do	nich wrogi	oddział.

Cenn	 zamarł,	 trzymając	 włócznię	 spoconą	 dłonią.	 Żołnierze	 wroga	 nacierali	 na niego.	 Instynkt	 kazał	 mu	 uciekać,	 ale	 widział	 przecież	 tak	 wielu	 ludzi	 zabijanych jeden	po	drugim.	Musiał	stanąć!	Musiał	stawić	im	czoła!	Nie	mógł	uciec,	nie	mógł…

Wrzasnął	 i	 pchnął	 włócznią	 w	 stronę	 pierwszego	 żołnierza.	 Tamten	 swobodnie

odepchnął	jego	broń	na	bok	swoją	tarczą,	po	czym	wbił	krótką	włócznię	w	udo	Cenna.

Ból	był	palący,	tak	bardzo	palący,	że	krew	wypływająca	na	jego	nogę	wydawała	się	w

porównaniu	z	nim	zimna.	Cenn	jęknął.

Żołnierz	wyrwał	broń.	Cenn	zatoczył	się	do	tyłu,	upuścił	włócznię	i	tarczę.	Upadł

na	 skalistą	 ziemię,	 rozchlapując	 krew	 innego	 żołnierza.	 Jego	 wróg	 wysoko	 uniósł

włócznię,	 górująca	 sylwetka	 na	 tle	 czystego	 błękitu	 nieba,	 gotów	 wbić	 ją	 w	 serce Cenna.

I	wtedy	pojawił	się	on.

Dowódca.	 Burzą	 Błogosławiony.	 Włócznia	 Kaladina	 pojawiła	 się	 jakby	 znikąd,	 w ostatniej	chwili	powstrzymując	cios,	który	miał	zabić	Cenna.	Kaladin	ustawił	się	przed chłopakiem,	 samotnie,	 przeciwko	 sześciu	 włócznikom.	 Nawet	 nie	 zadrżał.	 Ruszył	 do natarcia.

Wszystko	działo	się	tak	szybko.	Kaladin	podciął	mężczyznę,	który	pchnął	Cenna.

W	 chwili,	 kiedy	 ten	 padał,	 dowódca	 wyciągnął	 rękę	 i	 wysunął	 nóż	 z	 jednej	 z	 pochew przymocowanych	 do	 włóczni.	 Szarpnął	 dłonią,	 a	 wtedy	 nóż	 zabłysł	 i	 wbił	 się	 w	 udo drugiego	wroga.	Mężczyzna	opadł	z	wrzaskiem	na	kolano.

Trzeci	 żołnierz	 zamarł,	 patrząc	 na	 powalonych	 towarzyszy.	 Kaladin	 odepchnął

rannego	wroga	na	bok	i	wbił	włócznię	w	brzuch	trzeciego	mężczyzny.	Czwarty	padł	z

nożem	 w	 oku.	 Kiedy	 Kaladin	 chwycił	 za	 to	 ostrze?	 Dowódca	 obracał	 się	 między pozostałymi	dwoma,	jego	włócznia	rozmywała	się	w	powietrzu,	poruszał	nią	jak	kijem.

Przez	 chwilę	 Cennowi	 wydawało	 się,	 że	 widzi	 coś	 otaczającego	 ich	 dowódcę.

Zniekształcenie	powietrza,	jakby	sam	wiatr	stał	się	widzialny.

Straciłem	tak	wiele	krwi.	Wypływa	tak	szybko…

Kaladin	 obracał	 się,	 odpierając	 ataki,	 i	 dwaj	 ostatni	 włócznicy	 padli	 na	 ziemię	 z bulgotem,	 który	 Cennowi	 wydał	 się	 pełen	 zaskoczenia.	 Powaliwszy	 wszystkich

wrogów,	 Kaladin	 odwrócił	 się	 i	 ukląkł	 przy	 Cennie.	 Dowódca	 odłożył	 włócznię, wyciągnął	z	kieszeni	pasek	białej	tkaniny	i	szybko	owinął	nim	mocno	udo	Cenna.	Robił

to	ze	swobodą	kogoś,	kto	wiele	razy	opatrywał	rany.

–	Kaladinie,	panie!	–	powiedział	Cenn,	wskazując	na	jednego	z	żołnierzy,	których

Kaladin	ranił.

Żołnierz	 wroga	 podniósł	 się,	 trzymając	 się	 za	 nogę.	 W	 tej	 samej	 chwili	 jednak

pojawił	 się	 zwalisty	 Dallet	 i	 tarczą	 pchnął	 mężczyznę	 na	 ziemię.	 Dallet	 nie	 zabił

rannego,	lecz	pozwolił	mu	się	odczołgać	bez	broni.

Reszta	oddziału	dotarła	na	miejsce	i	otoczyła	Kaladina,	Dalleta	i	Cenna	kręgiem.

Dowódca	wstał	i	uniósł	włócznię	do	ramienia.	Dallet	podał	mu	noże,	które	wyciągnął	z

ciał	zabitych.

–	Zmartwiłeś	mnie,	panie	–	powiedział	Dallet.	–	Kiedy	tak	odbiegłeś.

–	Wiedziałem,	że	ruszycie	za	mną	–	odparł	Kaladin.	–	Podnieście	czerwoną	flagę.

Cyn,	 Korater,	 wracacie	 z	 chłopakiem.	 Dallet,	 zostań	 tutaj.	 Szeregi	 Amarama

wybrzuszają	się	w	tamtą	stronę.	Wkrótce	będziemy	bezpieczni.

–	A	ty,	panie?	–	spytał	weteran.

Kaladin	rozejrzał	się	po	polu	walki.	Pośród	wrogich	szeregów	utworzyła	się	luka,

w	 której	 ukazał	 się	 mężczyzna	 na	 białym	 koniu,	 wymachujący	 potężną	 maczugą.	 Miał

na	sobie	pełną	zbroję	płytową,	wypolerowaną	i	emanującą	srebrnym	blaskiem.

–	Odpryskowy	–	powiedział	Cenn.

Dallet	prychnął.

–	 Nie,	 Ojcu	 Burz	 niech	 będą	 dzięki.	 Jedynie	 jasnooki	 oficer.	 Odpryskowi	 są	 zbyt cenni,	by	marnować	ich	na	niewielkie	graniczne	konflikty.

Kaladin	 wpatrywał	 się	 w	 jasnookiego	 z	 widoczną	 nienawiścią.	 Takiej	 samej

nienawiści	był	pełen	ojciec	Cenna,	kiedy	mówił	o	złodziejach	chulli,	i	jego	matka,	gdy ktoś	wspomniał	o	Kusiri,	która	uciekła	z	synem	szewca.

–	Panie?	–	odezwał	się	z	wahaniem	Dallet.

–	 Pododdział	 drugi	 i	 trzeci,	 kleszcze	 –	 powiedział	 Kaladin	 ostro.	 –	 Zdejmujemy oświeconego	z	jego	tronu.

–	Jesteś	pewien,	że	to	rozsądne,	panie?	Mamy	rannych.

Kaladin	odwrócił	się	w	stronę	Dalleta.

–	To	jeden	z	oficerów	Hallawa.	To	może	być	on.

–	Nie	wiemy	tego,	panie.

–	 Tak	 czy	 inaczej,	 jest	 dowódcą	 batalionu.	 Jeśli	 zabijemy	 oficera	 o	 tak	 wysokiej randze,	wszyscy	z	pewnością	znajdziemy	się	w	kolejnej	grupie	wysłanej	na	Strzaskane

Równiny.	 Bierzemy	 go.	 –	 Jego	 oczy	 się	 zamgliły.	 –	 Wyobraź	 to	 sobie,	 Dallecie.

Prawdziwi	 żołnierze.	 Obóz	 wojskowy	 pełen	 dyscypliny	 i	 uczciwi	 jasnoocy.	 Miejsce,	 w którym	nasza	walka	będzie	miała	sens.

Dallet	 westchnął,	 lecz	 pokiwał	 głową.	 Kaladin	 machnął	 w	 stronę	 grupki	 swoich żołnierzy	–	ruszyli	biegiem	przez	pole.	Mniejsza	grupka,	w	tym	Dallet,	została	z	tyłu	z rannymi.	Jeden	z	nich	–	chudy	mężczyzna,	w	którego	czarnych	włosach	znajdowały	się

nieliczne	 jasne	 pasma,	 świadczące	 o	 domieszce	 obcej	 krwi	 –	 wyciągnął	 z	 kieszeni długą	 czerwoną	 wstęgę	 i	 przywiązał	 ją	 do	 włóczni.	 Uniósł	 ją	 wysoko,	 pozwalając,	 by wstążka	załopotała	na	wietrze.

–	 To	 wezwanie	 dla	 biegaczy,	 by	 znieśli	 naszych	 rannych	 z	 pola	 walki	 –	 wyjaśnił

Dallet	 Cennowi.	 –	 Wkrótce	 cię	 stąd	 wydostaniemy.	 Byłeś	 bardzo	 dzielny,	 stawiając czoło	tamtej	szóstce.

–	 Ucieczka	 wydawała	 mi	 się	 głupia	 –	 odparł	 Cenn,	 próbując	 nie	 myśleć	 o

pulsowaniu	w	nodze.	–	Na	polu	bitwy	jest	tak	wielu	rannych,	jak	możemy	wierzyć,	że

biegacze	przyjdą	po	nas?

–	Dowódca	Kaladin	ich	przekupił	–	stwierdził	Dallet.	–	Zazwyczaj	zabierają	tylko

jasnookich,	 ale	 biegaczy	 jest	 więcej	 niż	 jasnookich	 rannych.	 Dowódca	 przeznacza większość	żołdu	na	łapówki.

–	Ten	oddział	rzeczywiście	jest	inny	–	zauważył	Cenn,	czując	zawroty	głowy.

–	Mówiłem	ci.

–	Nie	ze	względu	na	szczęście,	tylko	wyszkolenie.

–	 To	 jedno.	 Po	 drugie,	 wiemy,	 że	 jeśli	 zostaniemy	 ranni,	 Kaladin	 ściągnie	 nas	 z pola	 walki.	 –	 Przerwał,	 obejrzał	 się	 przez	 ramię.	 Jak	 przewidział	 Kaladin,	 szeregi wojsk	Amarama	odzyskiwały	pole.

Konny	 jasnooki	 oficer	 przeciwnika	 energicznie	 machał	 maczugą.	 Grupka	 jego

straży	 honorowej	 skierowała	 się	 w	 bok,	 walcząc	 z	 pododdziałami	 Kaladina.	 Jasnooki skręcił.	 Miał	 hełm	 bez	 przyłbicy,	 rozszerzający	 się	 do	 dołu	 i	 ozdobiony	 wielkim pióropuszem.	 Cenn	 nie	 widział	 jego	 oczu,	 ale	 wiedział,	 że	 są	 niebieskie	 albo	 zielone, może	 żółte	 lub	 jasnoszare.	 Był	 oświeconym,	 wybranym	 w	 chwili	 narodzin	 przez Heroldów,	jego	przeznaczeniem	zaś	była	władza.

Beznamiętnie	przyglądał	się	tym,	którzy	walczyli	w	pobliżu.	I	wtedy	jeden	z	noży

Kaladina	trafił	go	w	oko.

Oświecony	 wrzasnął	 i	 osunął	 się	 z	 siodła,	 a	 Kaladin	 jakimś	 sposobem

prześlizgnął	się	między	żołnierzami	i	rzucił	się	na	niego	z	uniesioną	włócznią.

–	Tak,	to	dzięki	wyszkoleniu	–	powiedział	Dallet,	potrząsając	głową.	–	Ale	przede

wszystkim	 dzięki	 niemu.	 Walczy	 jak	 burza	 i	 myśli	 dwa	 razy	 szybciej	 od	 pozostałych.

Sposób,	w	jaki	czasami	się	porusza…

–	Opatrzył	mi	nogę	–	stwierdził	Cenn.

Zorientował	 się,	 że	 gada	 bzdury	 z	 powodu	 utraty	 krwi.	 Po	 co	 zwracać	 uwagę	 na opatrzoną	ranę?	To	przecież	coś	zwyczajnego.

Dallet	jedynie	pokiwał	głową.

–	Wie	dużo	o	ranach.	Umie	też	czytać	glify.	Dziwny	z	naszego	dowódcy	człowiek,

jak	 na	 ciemnookiego	 włócznika.	 –	 Odwrócił	 się	 do	 Cenna.	 –	 Ale	 ty	 powinieneś oszczędzać	 siły,	 synu.	 Dowódca	 nie	 będzie	 zachwycony,	 jeśli	 cię	 utracimy,	 nie	 po	 tym, ile	za	ciebie	zapłacił.

–	Dlaczego?	–	spytał	Cenn.

Na	 polu	 bitwy	 zrobiło	 się	 ciszej,	 jakby	 wielu	 z	 umierających	 ochrypło	 już	 od krzyków.	 Niemal	 wszyscy	 ich	 otaczający	 byli	 sojusznikami,	 ale	 Dallet	 wciąż	 się rozglądał,	by	się	upewnić,	że	żaden	wróg	nie	spróbuje	zaatakować	rannych	Kaladina.

–	 Dlaczego,	 Dallecie?	 –	 powtórzył	 Cenn.	 Czuł,	 że	 to	 bardzo	 ważne.	 –	 Dlaczego ściągnął	mnie	do	oddziału?	Dlaczego	właśnie	mnie?

Weteran	pokręcił	głową.

–	 Taki	 po	 prostu	 jest.	 Nienawidzi	 myśli	 o	 tym,	 że	 dzieciaki	 takie	 jak	 ty,	 ledwie wyszkolone,	trafiają	na	pole	bitwy.	Od	czasu	do	czasu	znajduje	jednego	i	ściąga	go	do naszego	 oddziału.	 Dobre	 pół	 tuzina	 z	 naszych	 ludzi	 było	 kiedyś	 jak	 ty.	 –	 Oczy	 Dalleta zamgliły	się.	–	Sądzę,	że	mu	kogoś	przypominasz.

Cenn	 spojrzał	 na	 swoją	 nogę.	 Bólospreny	 –	 jak	 małe	 pomarańczowe	 dłonie	 o

nienaturalnie	 długich	 palcach	 –	 pełzały	 wokół	 niego,	 reagując	 na	 jego	 cierpienie.

Zaczęły	 się	 odwracać	 i	 ruszać	 w	 inne	 strony,	 wyszukując	 innych	 rannych.	 Ból	 Cenna osłabł,	jego	noga	–	całe	ciało	–	była	odrętwiała.

Odchylił	się	do	tyłu	i	wpatrzył	w	niebo.	Słyszał	odległy	grzmot.	To	wydawało	mu

się	dziwne,	niebo	było	bezchmurne.

Dallet	zaklął.

Cenn	 odwrócił	 się,	 a	 wstrząs	 wytrącił	 go	 z	 otępienia.	 W	 ich	 stronę	 galopował

potężny	 czarny	 koń	 niosący	 jeźdźca	 w	 błyszczącym	 pancerzu,	 który	 jakby	 emanował

blaskiem.	 Ten	 pancerz	 był	 gładki	 –	 żadnej	 kolczugi	 pod	 spodem,	 jedynie	 mniejsze płytki,	 niewiarygodnie	 skomplikowane.	 Postać	 nosiła	 pozbawiony	 ozdób	 hełm,	 a

pancerz	 był	 pozłacany.	 W	 jednej	 ręce	 trzymał	 potężne	 ostrze.	 Nie	 było	 proste	 jak zwyczajny	 miecz,	 lecz	 zakrzywione,	 a	 tępą	 stronę	 zdobiły	 wyżłobienia,	 jak	 falę.	 Całą długość	klingi	pokrywały	grawerunki.

Był	piękny.	Jak	dzieło	sztuki.	Cenn	nigdy	nie	widział	Odpryskowego,	ale	od	razu

wiedział,	 z	 kim	 ma	 do	 czynienia.	 Jak	 mógł	 pomylić	 zwykłego	 jasnookiego	 w	 zbroi	 z jedną	z	tych	majestatycznych	istot?

Czy	 Dallet	 nie	 twierdził,	 że	 na	 tym	 polu	 bitwy	 nie	 będzie	 Odpryskowych?

Weteran	 podniósł	 się	 i	 wezwał	 pododdział	 do	 zbiórki.	 Cenn	 nie	 ruszył	 się	 z	 miejsca.

Rana	nogi	nie	pozwoliłaby	mu	się	podnieść.

Kręciło	mu	się	w	głowie.	Ile	krwi	stracił?	Z	trudem	myślał.

Tak	 czy	 inaczej,	 nie	 mógł	 walczyć.	 Przeciwko	 czemuś	 takiemu	 się	 nie	 walczyło.

Słońce	 odbijało	 się	 od	 błyszczącego	 pancerza.	 I	 to	 wspaniałe,	 ozdobne,	 wijące	 się ostrze.	Zupełnie	jakby…	jakby	sam	Wszechmocny	przyjął	tę	postać,	by	przejść	po	polu

bitwy.

A	czemu	ktoś	miałby	walczyć	przeciwko	Wszechmocnemu?

Cenn	zamknął	oczy.



„Dziesięć	zakonów.	Kiedyś	byliśmy	kochani.	Dlaczego	nas	opuściłeś,	Wszechmocny?

Odprysku	mojej	duszy,	gdzie	się	podziałeś?”.

Zebrane	 drugiego	 dnia	 Kakash	 roku	 1171,	 pięć	 sekund	 przed	 śmiercią.	 Badaną

była	jasnooka	kobieta	w	trzeciej	dekadzie	życia.

Osiem	miesięcy	później

Kaladinowi	 zaburczało	 w	 brzuchu,	 kiedy	 wyciągnął	 ręce	 przez	 kraty	 i	 przyjął

miskę	 brei.	 Przeciągnął	 niedużą	 miseczkę	 –	 bardziej	 kubek	 –	 między	 prętami, powąchał	 ją	 i	 skrzywił	 się,	 kiedy	 wóz	 znów	 ruszył.	 Na	 szarą	 breję	 składały	 się rozgotowane	 ziarna	 tallew,	 do	 tego	 pływały	 w	 niej	 zaschnięte	 resztki	 wczorajszej kolacji.

Choć	 posiłek	 wywoływał	 obrzydzenie,	 niczego	 innego	 nie	 mógł	 się	 spodziewać.

Zaczął	jeść,	wystawiając	nogi	za	kraty	i	przyglądając	się	krajobrazowi.	Inni	niewolnicy w	jego	klatce	mocno	ściskali	miseczki,	obawiając	się,	że	ktoś	je	może	ukraść.	Jeden	z nich	 pierwszego	 dnia	 usiłował	 ukraść	 jedzenie	 Kaladina.	 Ten	 prawie	 złamał

mężczyźnie	rękę.	Teraz	nikt	go	już	nie	niepokoił.

I	to	mu	odpowiadało.

Jadł	 palcami,	 nie	 zwracając	 uwagi	 na	 brud.	 Przestał	 go	 zauważać	 przed

miesiącami.	Dręczyło	go,	że	czuje	w	sobie	część	paranoi,	którą	okazywali	pozostali.	A jak	miałby	jej	nie	czuć	po	ośmiu	miesiącach	bicia,	nędzy	i	brutalności?

Spróbował	ją	stłumić.	Nie	stanie	się	taki	jak	oni.	Nawet	jeśli	oddał	już	wszystko	–

nawet	 jeśli	 wszystko	 mu	 odebrano,	 nawet	 jeśli	 nie	 miał	 już	 nadziei	 na	 ucieczkę.	 To jedno	postanowił	zachować.	Był	niewolnikiem.	Ale	nie	musiał	tak	myśleć.

Szybko	dokończył	breję.	W	pobliżu	jeden	z	niewolników	zaczął	cicho	pokasływać.

W	wozie	znajdowało	się	w	sumie	dziesięciu	mężczyzn,	wszyscy	zarośnięci	i	brudni.	Był

to	jeden	z	trzech	wozów	w	karawanie	jadącej	przez	Niczyje	Wzgórza.

Słońce	 płonęło	 białawą	 czerwienią	 na	 horyzoncie,	 jak	 najgorętsza	 część	 ognia	 w palenisku	kowala.	Podświetlało	otaczające	je	chmury,	zabarwiając	je,	jak	farba	rzucona od	 niechcenia	 na	 płótno.	 Wzgórza,	 porośnięte	 wysoką,	 monotonnie	 zieloną	 trawą,	 nie

miały	 końca.	 Na	 pobliskim	 kopcu,	 wokół	 roślin	 krążyła	 niewielka	 postać,	 poruszając się	niczym	fruwający	owad.	Była	bezkształtna,	częściowo	przezroczysta.	Wiatrospreny

były	 sprytnymi	 duchami,	 które	 upodobały	 sobie	 przebywanie	 tam,	 gdzie	 ich	 nie chciano.	 Kaladin	 miał	 nadzieję,	 że	 ten	 się	 znudzi	 i	 sobie	 pójdzie,	 ale	 kiedy	 próbował

odrzucić	w	bok	drewnianą	miskę,	odkrył,	że	przykleiła	się	do	jego	palców.

Wiatrospren	zaśmiał	się	i	przeleciał	obok,	wstęga	światła	bez	określonej	postaci.

Kaladin	 zaklął	 i	 szarpnął	 miskę.	 Wiatrospreny	 często	 robiły	 takie	 dowcipy.	 Ciągnął

miskę	i	w	końcu	udało	mu	się	ją	oderwać.	Mamrocząc	pod	nosem,	rzucił	ją	jednemu	z

niewolników.	Mężczyzna	zaczął	pośpiesznie	wylizywać	resztki	brei.

–	Hej	–	szepnął	ktoś.

Kaladin	 spojrzał	 w	 bok.	 Niewolnik	 o	 ciemnej	 skórze	 i	 przylepionych	 do	 głowy włosach	pełzł	w	jego	stronę,	ostrożnie,	jakby	się	spodziewał,	że	Kaladin	będzie	zły.

–	Nie	jesteś	taki,	jak	pozostali.

Niewolnik	spojrzał	na	czoło	Kaladina,	na	którym	znajdowały	się	trzy	piętna.	Dwa

pierwsze	 tworzyły	 parę	 glifów,	 którą	 oznaczono	 go	 przed	 ośmioma	 miesiącami,	 w ostatnim	 dniu	 w	 armii	 Amarama.	 Trzecie	 było	 świeże,	 oznaczył	 go	 nim	 ostatni właściciel.	Ostatni	glif	oznaczał	 shash,	niebezpieczny.

Niewolnik	 trzymał	 rękę	 za	 plecami.	 Nóż?	 Nie,	 to	 śmieszne.	 Żaden	 z	 tych

niewolników	 nie	 mógł	 przemycić	 broni,	 liście	 ukryte	 w	 pasku	 Kaladina	 były

najbliższym	tego	miana.	Ale	stare	instynkty	nie	umierały,	więc	Kaladin	obserwował	tę

dłoń.

–	Słyszałem,	jak	gadają	strażnicy	–	mówił	dalej	niewolnik,	przysuwając	się	bliżej.

Miał	tik,	który	sprawiał,	że	zbyt	często	mrugał.	–	Próbowałeś	uciekać,	mówili.	Udało	ci się	uciec.

Kaladin	nie	odpowiedział.

–	Posłuchaj	 –	stwierdził	 niewolnik,	wysuwając	 rękę	zza	 pleców	i	 ukazując	 miskę

brei.	 Była	 w	 połowie	 pełna.	 –	 Następnym	 razem	 weź	 mnie	 ze	 sobą	 –	 wyszeptał.	 –

Oddam	 ci	 to.	 Połowa	 mojego	 jedzenia	 od	 tej	 chwili	 do	 ucieczki.	 Proszę.	 –	 Mówiąc	 to, przyciągnął	 kilka	 głodosprenów.	 Wyglądały	 jak	 brązowe	 muchy	 fruwające	 wokół

głowy	mężczyzny,	niemal	zbyt	małe,	by	je	zobaczyć.

Kaladin	 odwrócił	 się,	 wpatrując	 w	 niekończące	 się	 wzgórza	 i	 kołyszące	 trawy.

Oparł	jedną	rękę	o	kraty	i	położył	na	niej	głowę.	Jego	nogi	nadal	wisiały	na	zewnątrz.

–	I	jak?	–	spytał	niewolnik.

–	 Jesteś	 głupcem.	 Gdybyś	 dawał	 mi	 połowę	 jedzenia,	 byłbyś	 zbyt	 słaby,	 żeby uciec,	gdybym	miał	zamiar	to	uczynić.	A	ja	tego	nie	zrobię.	To	się	nie	uda.

–	Ale…

–	 Dziesięć	 razy	 –	 wyszeptał	 Kaladin.	 –	 Dziesięć	 prób	 ucieczki	 w	 ciągu	 ośmiu miesięcy	od	pięciu	różnych	panów.	I	jak	wiele	z	nich	się	powiodło?

–	Cóż…	to	znaczy…	wciąż	tu	jesteś.

Osiem	 miesięcy.	 Osiem	 miesięcy	 w	 niewoli,	 osiem	 miesięcy	 brei	 i	 bicia.	 Prawie jak	wieczność.	Ledwie	pamiętał	wojsko.

–	Nie	możesz	się	ukryć	jako	niewolnik	–	powiedział	Kaladin.	–	Nie	z	tym	piętnem

na	czole.	Och,	parę	razy	udało	mi	się	uciec.	Ale	zawsze	mnie	odnajdywali.	I	wracałem.

Kiedyś	 ludzie	 nazywali	 go	 szczęściarzem.	 Burzą	 Błogosławionym.	 To	 były

kłamstwa	–	jeśli	już,	Kaladin	miał	pecha.	Żołnierze	byli	przesądni,	i	choć	on	z	początku

opierał	 się	 takiemu	 myśleniu,	 stawało	 się	 to	 coraz	 trudniejsze.	 Każda	 osoba,	 którą pragnął	chronić,	umierała.	Raz	za	razem.	A	teraz	znalazł	się	nawet	w	gorszej	sytuacji niż	na	początku.	Lepiej	się	nie	opierać.	Taki	był	jego	los,	a	on	się	mu	poddał.

Była	w	tym	pewna	moc,	wolność.	Wolność	od	przejmowania	się.

Niewolnik	 w	 końcu	 się	 zorientował,	 że	 Kaladin	 nic	 więcej	 nie	 powie,	 więc

wycofał	się	i	dojadł	breję.	Wozy	nadal	się	toczyły,	wszędzie	wokół	rozciągały	się	pola zieleni.	Jednak	teren	wokół	grzechoczących	wozów	był	jałowy.	Gdy	się	zbliżali,	trawa

cofała	się,	każde	źdźbło	wsuwało	się	do	malutkiego	otworu	w	skale.	Gdy	się	oddalili,

trawa	 wysuwała	 się	 ostrożnie,	 wznosząc	 źdźbła	 do	 słońca.	 I	 tak	 oto	 klatki	 poruszały się	po	czymś,	co	wyglądało	jak	skalista	droga,	przygotowana	specjalnie	dla	nich.

Tak	 daleko	 w	 głębi	 Niczyich	 Wzgórz	 arcyburze	 były	 niewiarygodnie	 potężne.

Rośliny	nauczyły	się	przetrwania.	Tak	należało	zrobić,	nauczyć	się	przetrwać.	Zaprzeć się	i	wytrzymać	arcyburzę.

Kaladin	 poczuł	 smród	 kolejnego	 spoconego,	 niemytego	 ciała	 i	 usłyszał	 odgłos

kroków.	 Rzucił	 w	 bok	 podejrzliwe	 spojrzenie,	 spodziewając	 się	 powrotu	 tamtego niewolnika.

Tym	 razem	 to	 był	 ktoś	 inny.	 Miał	 długą	 czarną	 brodę,	 pełną	 resztek	 jedzenia	 i kołtunów.	Kaladin	nosił	krótszą	brodę,	pozwalając,	by	najemnicy	Tvlakva	przycinali	ją od	czasu	do	czasu.	Podobnie	jak	on	sam,	ten	niewolnik	nosił	resztki	brązowego	worka

związanego	 sznurem	 i	 oczywiście	 był	 ciemnooki	 –	 może	 jego	 oczy	 miały	 odcień głębokiej	 zieleni,	 choć	 w	 wypadku	 ciemnych	 oczu	 trudno	 było	 to	 ocenić.	 Wszystkie wydawały	 się	 czarne	 lub	 brązowe,	 jeśli	 nie	 spojrzało	 się	 w	 nie	 w	 odpowiednim świetle.

Przybysz	 cofnął	 się,	 unosząc	 ręce.	 Miał	 wysypkę	 na	 jednej	 dłoni,	 niewielkie przebarwienie	 skóry.	 Pewnie	 zbliżył	 się,	 bo	 zobaczył,	 że	 Kaladin	 odpowiada	 tamtemu mężczyźnie.	Niewolnicy	bali	się	go	od	pierwszego	dnia,	ale	byli	też	wyraźnie	ciekawi.

Kaladin	westchnął	i	odwrócił	się.	Niewolnik	przysiadł	obok	niego.

–	 Nie	 będziesz	 miał	 nic	 przeciwko,	 jeśli	 zapytam,	 jak	 zostałeś	 niewolnikiem, przyjacielu?	Ciągle	się	nad	tym	zastanawiam.	Wszyscy	się	zastanawiamy.

Oceniając	po	akcencie	i	ciemnych	włosach,	ten	mężczyzna	był	Alethim,	podobnie

jak	on	sam.	Jak	większość	niewolników.	Kaladin	nie	odpowiedział	na	pytanie.

–	 Ja	 ukradłem	 stado	 chulli	 –	 powiedział	 mężczyzna.	 Miał	 chrapliwy	 głos,	 jak ocierające	się	o	siebie	kartki	papieru.	–	Gdybym	zabrał	jednego	chulla,	może	by	mnie

tylko	pobili.	Ale	całe	stado.	Siedemnaście	sztuk…	–	Zaśmiał	się	pod	nosem	z	podziwu

dla	własnej	zuchwałości.

W	 kącie	 wozu	 znów	 ktoś	 zakaszlał.	 Wyglądali	 żałośnie,	 nawet	 jak	 na

niewolników.	 Słabi,	 chorzy,	 niedożywieni.	 Niektórzy,	 jak	 Kaladin,	 byli	 wielokrotnymi uciekinierami,	 choć	 tylko	 on	 nosił	 piętno	 shash.	 Najbardziej	 bezwartościowi	 z bezwartościowej	kasty,	kupieni	z	dużym	rabatem.	Pewnie	zabierano	ich	na	sprzedaż	do

odległych	 krain,	 gdzie	 rozpaczliwie	 brakowało	 siły	 roboczej.	 Wzdłuż	 wybrzeża

sąsiadującego	 z	 Niczyimi	 Wzgórzami	 znajdowało	 się	 wiele	 niedużych,	 niezależnych miast,	 gdzie	 vorińskie	 prawa	 dotyczące	 wykorzystania	 niewolników	 były	 jedynie pogłoską.

Wyprawa	 w	 te	 strony	 była	 niebezpieczna.	 Tymi	 krainami	 nikt	 nie	 władał,	 a

przejeżdżając	 przez	 otwarty	 teren	 i	 trzymając	 się	 z	 dala	 od	 szlaków	 handlowych,

Tvlakv	mógł	wpaść	na	pozbawionych	zatrudnienia	najemników.	Ludzi,	którzy	nie	mieli honoru	i	nie	obawiali	się	zamordować	handlarza	niewolników	i	samych	niewolników,

by	ukraść	parę	chulli	i	wozów.

Ludzie,	którzy	nie	mieli	honoru.	Czy	istnieli	ludzie,	którzy	mieli	honor?

Nie,	pomyślał	Kaladin.	Honor	umarł	przed	ośmioma	miesiącami.

–	I	jak?	–	spytał	brodacz.	–	Co	ty	zrobiłeś,	że	zostałeś	niewolnikiem?

Kaladin	znów	uniósł	rękę	do	krat.

–	Jak	zostałeś	złapany?

–	 To	 dziwne	 –	 odparł	 mężczyzna.	 Kaladin	 nie	 odpowiedział	 na	 jego	 pytanie,	 ale odpowiedział.	 Wydawało	 się,	 że	 to	 mu	 wystarcza.	 –	 Przez	 kobietę,	 oczywiście.

Powinienem	się	domyślić,	że	mnie	sprzeda.

–	Nie	powinieneś	kraść	chulli.	Są	za	wolne.	Konie	byłyby	lepsze.

Mężczyzna	roześmiał	się	na	całe	gardło.

–	 Konie?	 Za	 kogo	 ty	 mnie	 uważasz?	 Za	 wariata?	 Gdyby	 mnie	 na	 tym	 złapali, powiesiliby	mnie.	Przez	chulle	dorobiłem	się	tylko	piętna	niewolnika.

Kaladin	 zerknął	 w	 bok.	 Piętno	 na	 czole	 mężczyzny	 było	 starsze	 niż	 Kaladina, skóra	wokół	blizny	pobielała.	Co	to	była	za	para	glifów?

–	 Sas	 morom	 –	 powiedział	 Kaladin.	 Tak	 nazywała	 się	 dziedzina	 lorda,	 w	 której tamten	został	pierwotnie	napiętowany.

Mężczyzna	uniósł	wzrok,	wyraźnie	wstrząśnięty.

–	Ej!	Znasz	glify?	–	Kilku	z	pobliskich	niewolników	poruszyło	się	zaskoczonych.	–

Twoja	historia	musi	być	lepsza	niż	się	spodziewałem.

Kaladin	wpatrywał	się	w	trawy	kołyszące	się	na	słabym	wietrze.	Kiedy	wiatr	się

wzmagał,	 delikatniejsze	 źdźbła	 kuliły	 się	 w	 jamkach,	 przez	 co	 krajobraz	 stawał	 się niejednolity,	jak	sierść	chorego	konia.	Wiatrospren	wciąż	tam	był,	poruszał	się	między kępami	 trawy.	 Jak	 długo	 za	 nimi	 podążał?	 Przynajmniej	 od	 kilku	 miesięcy.	 To	 było rzeczywiście	dziwne.	Może	to	nie	był	ten	sam?	Niczym	się	od	siebie	nie	różniły.

–	I	jak?	–	pytał	dalej	mężczyzna.	–	Dlaczego	tu	jesteś?

–	Jest	wiele	powodów,	dla	których	tu	jestem	–	odparł	Kaladin.	–	Porażki.	Zbrodnie.

Zdrady.	Pewnie	tak	samo,	jak	każdy	z	nas.

Wokół	niego	kilku	mężczyzn	przytaknęło	chrząknięciem.	Jedno	z	tych	chrząknięć

zmieniło	 się	 w	 suchy	 kaszel.	 Uporczywy	 kaszel,	 myślała	 część	 umysłu,	 połączony	 z nadmiarem	flegmy	i	gorączkowym	mamrotaniem	w	nocy.	Brzmi	jak	zgrzytawka.

–	 Cóż	 –	 odezwał	 się	 mężczyzna	 –	 może	 powinienem	 zadać	 inne	 pytanie.	 Więcej szczegółów,	jak	mawiała	moja	matka.	Mów,	o	co	ci	chodzi,	i	pytaj	o	to,	czego	chcesz	się dowiedzieć.	W	jaki	sposób	dostałeś	swoje	pierwsze	piętno?

Kaladin	siedział,	czując,	jak	wóz	przetacza	się	po	skale.

–	Zabiłem	jasnookiego.

Jego	bezimienny	towarzysz	znów	zagwizdał,	tym	razem	z	podziwem.

–	Dziwi	mnie,	że	jeszcze	żyjesz.

–	Zabijanie	jasnookich	nie	jest	powodem,	dla	którego	zrobili	ze	mnie	niewolnika	–

powiedział	Kaladin.	–	Problemem	jest	ten,	którego	nie	zabiłem.

–	Jak	to?

Kaladin	 potrząsnął	 głową	 i	 przestał	 odpowiadać	 na	 pytania	 rozgadanego

mężczyzny.	 Tamten	 w	 końcu	 przeszedł	 na	 początek	 klatki	 i	 usiadł,	 wpatrując	 się	 w

bose	stopy.

*

Wiele	 godzin	 później	 Kaladin	 nadal	 siedział	 na	 swoim	 miejscu,	 odruchowo

obmacując	 glify	 na	 czole.	 Tak	 wyglądało	 jego	 życie,	 dzień	 za	 dniem,	 jazda	 w	 tych przeklętych	wozach.

Pierwsze	 piętna	 zagoiły	 się	 już	 dawno,	 lecz	 skóra	 wokół	 piętna	 shash	 była czerwona,	podrażniona	i	pokryta	strupami.	Pulsowała,	prawie	jak	drugie	serce.	Bolało

nawet	 bardziej	 niż	 oparzenie,	 którego	 dorobił	 się,	 kiedy	 jako	 dziecko	 chwycił	 gorący uchwyt	kociołka.

Lekcje,	 których	 nauczył	 go	 ojciec,	 odzywały	 się	 szeptem	 z	 tyłu	 głowy,

przypominając,	 jak	 należy	 dbać	 o	 oparzenie.	 Nałożyć	 balsam,	 by	 zapobiec	 zakażeniu, raz	dziennie	przemywać.	Te	wspomnienia	wcale	go	nie	pocieszały,	wręcz	drażniły.	Nie

miał	 soku	 z	 czworolistu	 ani	 olejku	 listerowego	 –	 brakowało	 mu	 nawet	 wody	 do przemycia.

Części	rany,	które	się	zasklepiły,	ciągnęły,	sprawiając,	że	jego	czoło	wydawało	się

napięte.	Co	kilka	chwil	marszczył	je,	drażniąc	w	ten	sposób	ranę.	Przyzwyczaił	się	już do	 podnoszenia	 ręki	 i	 ocierania	 strużek	 krwi	 sączących	 się	 z	 pęknięć	 –	 jego	 prawe przedramię	 było	 całe	 usmarowane.	 Gdyby	 miał	 lustro,	 pewnie	 mógłby	 zauważyć

malutkie	czerwone	zgniłospreny	zbierające	się	wokół	rany.

Słońce	 opadało	 na	 zachód,	 ale	 wozy	 wciąż	 się	 toczyły.	 Fioletowy	 Salas	 wyjrzał

nad	 horyzont	 na	 wschodzie,	 z	 początku	 jakby	 z	 wahaniem,	 jakby	 się	 upewniał,	 że słońce	już	zniknęło.	To	była	bezchmurna	noc	i	gwiazdy	migotały	wysoko.	Blizna	Talna	–

pasmo	ciemnoczerwonych	gwiazd,	które	wyróżniało	się	na	tle	migoczących	białych	–	o

tej	porze	roku	wznosiła	się	wysoko	na	niebie.

Tamten	 niewolnik,	 który	 kaszlał,	 znów	 zaczął.	 Chrapliwy,	 wilgotny	 dźwięk.

Niegdyś	Kaladin	pośpieszyłby	na	pomoc,	ale	coś	się	w	nim	zmieniło.	Tak	wielu	ludzi,

którym	 chciał	 pomóc,	 zginęło.	 Wydawało	 mu	 się	 –	 irracjonalnie	 –	 że	 tamtemu	 będzie lepiej	 bez	 jego	 wtrącania	 się.	 Po	 tym,	 jak	 zawiódł	 Tiena,	 później	 Dalleta	 i	 oddział,	 a następnie	 dziesięć	 kolejnych	 grup	 niewolników,	 brakowało	 mu	 woli,	 by	 spróbować ponownie.

Dwie	 godziny	 po	 wschodzie	 Pierwszego	 Księżyca	 Tvlakv	 w	 końcu	 zarządził

postój.	 Jego	 dwaj	 brutalni	 najemnicy	 zeszli	 z	 kozłów	 i	 ruszyli	 rozpalać	 niewielkie ognisko.	 Chudy	 Taran	 –	 młody	 służący	 –	 zajął	 się	 chullami.	 Potężne	 skorupiaki	 były niemal	 wielkości	 wozów.	 Usadowiły	 się	 i	 schowały	 na	 noc	 w	 swoich	 skorupach, wciągając	 szczypcami	 piasek.	 Wkrótce	 były	 jedynie	 trzema	 bryłami	 w	 ciemności, niewiele	odróżniającymi	się	od	skał.	W	końcu	Tvlakv	podszedł	do	każdego	niewolnika

po	 kolei,	 dając	 im	 po	 kubku	 wody	 i	 upewniając	 się,	 że	 jego	 inwestycja	 zachowa zdrowie.	 A	 przynajmniej	 tyle	 zdrowia,	 ile	 można	 się	 było	 spodziewać	 po	 tej	 żałosnej gromadce.

Tvlakv	zaczął	od	pierwszego	wozu,	a	Kaladin	–	nie	podnosząc	się	–	wcisnął	palce

za	 prowizoryczny	 pasek,	 sprawdzając	 ukryte	 za	 nim	 liście.	 Przyjemnie	 zatrzeszczały, sztywne	wysuszone	łuski	drapały	jego	skórę.	Wciąż	nie	był	pewien,	co	z	nimi	zrobić.

Zerwał	je	pod	wpływem	kaprysu	podczas	jednej	z	okazji,	kiedy	pozwolono	mu	wyjść	z

wozu	 i	 rozprostować	 nogi.	 Wątpił,	 by	 ktokolwiek	 z	 karawany	 umiał	 rozpoznać

czarnozgubę	–	wąskie	liście	na	trójdzielnym	pędzie	–	więc	nie	było	to	wielkie	ryzyko.

Od	 niechcenia	 wyjął	 liście	 i	 ugniótł	 je	 między	 palcem	 wskazującym	 a	 dłonią.

Musiały	wyschnąć,	by	uzyskać	pełną	moc.	Dlaczego	nosił	je	ze	sobą?	Czy	miał	zamiar

podać	 je	 Tvlakvowi,	 by	 się	 zemścić?	 Czy	 też	 były	 ostatecznym	 rozwiązaniem,	 do zachowania	na	wypadek,	gdyby	sytuacja	stała	się	zbyt	ciężka,	zbyt	nieznośna?

Z	pewnością	aż	tak	bardzo	nie	upadłem,	pomyślał.	Prawdopodobnie	zadziałał	jego

instynkt	 chwycenia	 napotkanej	 broni,	 nawet	 jeśli	 była	 niezwykła.	 Krajobraz	 spowijał

mrok.	 Salas	 był	 najmniejszym	 i	 najciemniejszym	 z	 księżyców,	 a	 choć	 jego	 fioletowa barwa	 zainspirowała	 niezliczonych	 poetów,	 nie	 pozwalał	 zobaczyć	 nawet	 dłoni

uniesionej	do	twarzy.

–	Och!	–	usłyszał	miękki,	kobiecy	głos.	–	Co	to	takiego?

Przezroczysta	 istota	 –	 wysoka	 na	 dłoń	 –	 wyjrzała	 spod	 podłogi	 w	 pobliżu

Kaladina.	Wspięła	się	do	wozu,	jakby	wspinała	się	na	wysoki	płaskowyż.	Wiatrospren

przyjął	postać	młodej	kobiety	–	większe	spreny	umiały	zmieniać	kształt	i	wielkość	–	o kanciastej	twarzy	i	długich,	falujących	włosach,	które	za	jej	głową	rozpływały	się	we mgle.	Kobieta	–	Kaladin	nie	mógł	myśleć	o	niej	inaczej	niż	o	kobiecie	–	była	stworzona z	bladoniebieskich	i	białych	odcieni	i	nosiła	prostą,	lejącą	się	sukienkę	dziewczęcego kroju,	która	sięgała	jej	do	połowy	łydki.	Podobnie	jak	włosy,	rozpływała	się	w	mgle.	Jej stopy,	dłonie	i	twarz	były	wyraźne,	miała	też	biodra	i	biust	smukłej	kobiety.

Kaladin	 zmarszczył	 czoło,	 patrząc	 na	 ducha.	 Spreny	 były	 wszędzie,	 przez

większość	 czasu	 się	 je	 ignorowało.	 Ale	 ten	 zachowywał	 się	 dziwnie.	 Wiatrospren uniósł	 się,	 jakby	 się	 wspinał	 po	 niewidzialnych	 schodach.	 Osiągnęła	 wysokość,	 na której	 mogła	 wpatrzyć	 się	 w	 rękę	 Kaladina,	 więc	 mężczyzna	 zacisnął	 palce	 wokół

czarnych	 liści.	 Okrążyła	 jego	 pięść.	 Choć	 emanowała	 blaskiem	 jak	 powidok	 po wpatrywaniu	się	w	słońce,	jej	postać	nie	oświetlała	otoczenia.

Pochyliła	 się,	 wpatrując	 się	 w	 jego	 dłoń	 z	 różnych	 stron,	 niczym	 dziecko

spodziewające	się	znaleźć	ukryty	cukierek.

–	 Co	 to	 takiego?	 –	 Jej	 głos	 przypominał	 szept.	 –	 Możesz	 mi	 pokazać.	 Nikomu	 nie powiem.	Czy	to	skarb?	Czy	odciąłeś	kawałek	płaszcza	nocy	i	go	ukryłeś?	Czy	to	serce

żuka,	tak	malutkie,	a	jednak	potężne?

Nic	nie	odpowiedział,	a	wtedy	spren	się	nadąsała.	Unosiła	się	w	powietrzu,	choć

nie	miała	skrzydeł,	i	spojrzała	mu	w	oczy.

–	Kaladinie,	dlaczego	mnie	ignorujesz?

Wzdrygnął	się.

–	Co	powiedziałaś?

Uśmiechnęła	 się	 psotnie,	 po	 czym	 odskoczyła,	 a	 jej	 postać	 rozmyła	 się	 w	 długą wstęgę	błękitno-białego	światła.	Wystrzeliła	między	prętami	–	kręcąc	się	w	powietrzu

jak	pasek	tkaniny	na	wietrze	–	i	wskoczyła	pod	wóz.

–	 A	 niech	 cię	 burza!	 –	 warknął	 Kaladin,	 podrywając	 się	 na	 równe	 nogi.	 –	 Duchu!

Co	powiedziałaś?	Powtórz	to!

Spreny	 nie	 używały	 ludzkich	 imion.	 Spreny	 nie	 były	 inteligentne.	 Te	 większe	 –

wiatrospreny	 czy	 rzekospreny	 –	 umiały	 naśladować	 głosy	 i	 wyrazy	 twarzy,	 ale	 nie myślały.	Nie…

–	 Czy	 ktoś	 z	 was	 to	 słyszał?	 –	 spytał	 Kaladin,	 odwracając	 się	 do	 innych

niewolników.

Dach	 klatki	 znajdował	 się	 na	 tyle	 wysoko,	 że	 mężczyzna	 mógł	 się	 z	 trudem

wyprostować.	 Pozostali	 leżeli,	 czekając	 na	 swój	 kubek	 wody.	 Nie	 dostał	 żadnej odpowiedzi	 poza	 kilkoma	 mruknięciami,	 żeby	 się	 uciszył,	 i	 kaszlem	 chorego	 w	 kącie.

Nawet	 „przyjaciel”	 z	 wcześniejszej	 rozmowy	 go	 zignorował.	 Mężczyzna	 popadł	 w otępienie	i	gapił	się	w	swoje	stopy,	od	czasu	do	czasu	poruszając	palcami.

Może	nie	widzieli	sprena.	Wiele	z	większych	było	niewidzialnych	dla	wszystkich

poza	 osobą,	 którą	 dręczyły.	 Kaladin	 usiadł	 z	 powrotem	 na	 podłodze	 wozu	 i	 wystawił

nogi	na	zewnątrz.	Wiatrospren	wypowiedziała	jego	imię,	ale	bez	wątpienia	po	prostu

powtórzyła	coś,	co	usłyszała	wcześniej.	Tyle	że…	żaden	z	mężczyzn	w	klatce	nie	znał

jego	imienia.

Może	 zaczynam	 wariować?	 –	 pomyślał	 Kaladin.	 Widzę	 rzeczy,	 których	 nie	 ma.

Słyszę	głosy.

Odetchnął	głęboko	i	otworzył	dłoń.	Jego	uścisk	połamał	liście.	Musiał	je	schować,

żeby	uniknąć	dalszego…

–	 Te	 liście	 wyglądają	 interesująco	 –	 usłyszał	 ten	 sam	 kobiecy	 głos.	 –	 Bardzo	 je lubisz,	prawda?

Kaladin	podskoczył	i	odwrócił	się	w	bok.	Wiatrospren	stała	w	powietrzu	tuż	obok

jego	głowy,	a	jej	biała	sukienka	falowała	na	wietrze,	którego	on	sam	nie	czuł.

–	Skąd	znasz	moje	imię?	–	spytał.

Wiatrospren	nie	odpowiedziała.	Przeszła	w	powietrzu	do	krat,	po	czym	wystawiła

głowę	 na	 zewnątrz	 i	 patrzyła,	 jak	 handlarz	 Tvlakv	 podaje	 wodę	 ostatnim	 kilku niewolnikom	z	pierwszego	wozu.

–	Dlaczego	nie	walczysz?	Robiłeś	to	wcześniej.	Teraz	przestałeś.

–	A	co	cię	to	obchodzi,	duchu?

Przechyliła	głowę.

–	 Nie	 wiem	 –	 odparła,	 jakby	 sama	 siebie	 zaskoczyła.	 –	 Ale	 tak	 jest.	 Czy	 to	 nie dziwne?

To	było	bardziej	niż	dziwne.	Co	miał	sądzić	o	sprenie,	który	nie	tylko	zwracał	się

do	 niego	 po	 imieniu,	 ale	 najwyraźniej	 pamiętał	 rzeczy,	 które	 on	 robił	 przed	 wieloma tygodniami?

–	Wiesz,	Kaladinie,	ludzie	nie	jedzą	liści	–	powiedziała,	zaplatając	przezroczyste

ręce	 na	 piersi.	 –	 A	 może	 jecie?	 Nie	 pamiętam.	 Jesteście	 tacy	 dziwni,	 wpychacie	 sobie niektóre	rzeczy	do	ust,	inne	z	siebie	wylewacie,	kiedy	myślicie,	że	nikt	nie	patrzy.

–	Skąd	znasz	moje	imię?	–	wyszeptał.

–	A	skąd	ty	je	znasz?

–	 Znam	 je,	 ponieważ…	 ponieważ	 jest	 moje.	 Rodzice	 mi	 o	 nim	 powiedzieli.	 Nie wiem.

–	 Cóż,	 ja	 też	 nie	 –	 stwierdziła	 i	 pokiwała	 głową,	 jakby	 właśnie	 wygrała	 wielki spór.

–	Świetnie	–	odparł.	–	Ale	dlaczego	zwracasz	się	do	mnie	po	imieniu?

–	Bo	to	uprzejme.	A	ty	jesteś	nieuprzejmy.

–	Spreny	nie	wiedzą,	co	to	znaczy!

–	Widzisz	–	powiedziała,	wskazując	na	niego.	–	Nieuprzejmy.

Kaladin	 zamrugał.	 Cóż,	 znajdował	 się	 daleko	 od	 miejsca,	 w	 którym	 dorastał,

chodził	po	obcej	skale	i	jadł	obcą	żywność.	Może	mieszkające	tu	spreny	były	inne	niż

te	w	jego	ojczyźnie.

–	To	dlaczego	nie	walczysz?	–	spytała	i	przefrunęła	na	jego	nogi.	Spoczęła	na	nich i	uniosła	wzrok.	Nie	miała	ciężaru,	który	mógłby	wyczuć.

–	Nie	mogę	walczyć	–	odparł	cicho.

–	Wcześniej	to	robiłeś.

Przymknął	oczy	i	oparł	głowę	o	kraty.

–	Jestem	taki	zmęczony.

Nie	 chodziło	 mu	 o	 fizyczne	 wyczerpanie,	 choć	 osiem	 miesięcy	 jedzenia	 resztek pozbawiło	 go	 większości	 siły,	 o	 którą	 tak	 troszczył	 się	 na	 wojnie.	 Czuł	 się	 zmęczony.

Nawet	 kiedy	 się	 wyspał.	 Nawet	 przy	 tych	 rzadkich	 okazjach,	 kiedy	 nie	 był	 głodny, zmarznięty	albo	zesztywniały	po	biciu.	Taki	zmęczony…

–	Wcześniej	też	byłeś	zmęczony.

–	 Zawiodłem,	 duchu	 –	 odparł,	 zaciskając	 mocno	 powieki.	 –	 Czy	 musisz	 mnie	 tak dręczyć?

Wszyscy	byli	martwi.	Cenn	i	Dallet,	a	przedtem	Tukks	i	Łapacze.	Wcześniej	Tien.

Jeszcze	wcześniej	krew	na	jego	rękach	i	ciało	dziewczynki	o	bladej	skórze.

Niektórzy	 z	 siedzących	 najbliżej	 niewolników	 mamrotali,	 pewnie	 uważali	 go	 za szaleńca.	 Każdy	 mógł	 przyciągnąć	 sprena,	 ale	 wszyscy	 szybko	 uczyli	 się,	 że

rozmawianie	z	nimi	nie	ma	sensu.	Czy	zwariował?	Może	powinien	sobie	tego	życzyć	–

szaleństwo	było	ucieczką	przed	cierpieniem.	A	jednak	przerażało	go.

Otworzył	 oczy.	 Tvlakv	 w	 końcu	 przydreptał	 do	 wozu	 Kaladina	 z	 wiadrem	 wody.

Korpulentny,	ciemnooki	mężczyzna	chodził,	lekko	utykając	–	może	na	skutek	złamania.

Był	 Thaylenem,	 a	 wszyscy	 thayleńscy	 mężczyźni	 mieli	 białe	 brody	 –	 niezależnie	 od wieku	i	koloru	włosów	na	głowie	–	oraz	białe	brwi.	Te	brwi	wyrastały	bardzo	długie	i

Thaylenowie	 nosili	 je	 zaczesane	 za	 uszy.	 To	 sprawiało,	 że	 mężczyzna	 wyglądał,	 jakby miał	dwa	białe	pasma	w	czarnych	włosach.

Jego	 ubranie	 –	 spodnie	 w	 czarno-czerwone	 pasy	 i	 niebieski	 sweter	 pasujący	 do wełnianej	czapki	w	podobnym	odcieniu	–	niegdyś	było	wysokiej	jakości,	ale	teraz	stało się	obszarpane.	Czy	kiedyś	był	kimś	innym	niż	handlarzem	niewolników?	Takie	życie	–

swobodne	kupowanie	i	sprzedawanie	ludzkiego	ciała	–	zdaje	się	odciskało	na	ludziach

piętno.	Męczyło	duszę,	nawet	jeśli	napełniało	sakiewkę.

Tvlakv	zatrzymał	się	z	dala	od	Kaladina	i	podniósł	lampę	oliwną,	by	przyjrzeć	się

kaszlącemu	niewolnikowi	z	przodu	klatki.	Wezwał	swoich	najemników.	Bluth	–	Kaladin

nie	 wiedział	 dlaczego	 właściwie	 nauczył	 się	 ich	 imion	 –	 podszedł	 bliżej.	 Tvlakv powiedział	 coś	 cicho,	 wskazując	 na	 niewolnika.	 Bluth	 pokiwał	 głową,	 lampa	 rzucała cienie	na	jego	grubo	ciosaną	twarz,	i	wyjął	zza	pasa	pałkę.

Wiatrospren	przyjęła	postać	białej	wstęgi	i	podleciała	do	chorego.	Obróciła	się	i

zawirowała	kilka	razy,	po	czym	wylądowała	na	dnie	wozu	i	znów	stała	się	dziewczyną.

Pochyliła	się,	by	przyjrzeć	się	mężczyźnie.	Jak	zaciekawione	dziecko.

Kaladin	 odwrócił	 się	 i	 zamknął	 oczy,	 ale	 wciąż	 słyszał	 kaszel.	 W	 jego	 umyśle rozległ	 się	 głos	 ojca.	 „Aby	 wyleczyć	 zgrzytliwy	 kaszel”,	 mówił	 powoli	 i	 starannie,

„codziennie	podawaj	dwie	garście	krwawego	bluszczu,	zmiażdżonego	na	proszek.	Jeśli

go	 nie	 masz,	 podawaj	 pacjentowi	 dużo	 płynów,	 najlepiej	 z	 dodatkiem	 cukru.	 Jeśli pacjent	 się	 nie	 odwodni,	 prawdopodobnie	 przeżyje.	 Choroba	 brzmi	 o	 wiele	 bardziej przerażająco,	niż	rzeczywiście	jest”.

Prawdopodobnie	przeżyje…

Kaszel	nie	ustępował.	Ktoś	otworzył	drzwi	klatki.	Czy	będą	wiedzieli,	jak	pomóc mężczyźnie?	Takie	proste	rozwiązanie.	Podać	mu	wodę,	a	przeżyje.

To	nie	ma	znaczenia.	Lepiej	się	nie	wtrącać.

Ludzie	 umierający	 na	 polu	 walki.	 Młodzieńcza	 twarz,	 tak	 znajoma	 i	 droga,

spoglądająca	 na	 Kaladina,	 licząca	 na	 wybawienie.	 Miecz	 przecinający	 bok	 szyi.

Odpryskowy	nacierający	przez	szeregi	Amarama.

Krew.	Śmierć.	Porażka.	Ból.

I	 głos	 ojca.	 „Naprawdę	 możesz	 go	 zostawić,	 synu?	 Pozwolić	 mu	 umrzeć,	 jeśli mógłbyś	pomóc?”.

A	niech	to	burza!

–	Przestańcie!	–	krzyknął	Kaladin	i	wstał.

Inni	 niewolnicy	 cofnęli	 się.	 Bluth	 podskoczył,	 zatrzasnął	 drzwi	 klatki	 i	 uniósł

pałkę.	Tvlakv	schował	się	za	najemnikiem.

Kaladin	 odetchnął	 głęboko,	 zacisnął	 dłoń	 na	 liściach,	 a	 drugą	 uniósł	 do	 głowy, wycierając	plamę	krwi.	Przeszedł	przez	niewielką	klatkę,	łomocząc	stopami	o	drewno.

Bluth	 przyglądał	 się	 ze	 złością,	 jak	 Kaladin	 klęka	 obok	 chorego.	 Migoczący	 płomień lampy	 ukazywał	 długą,	 ściągniętą	 twarz	 i	 niemal	 pozbawione	 krwi	 usta.	 Mężczyzna odpluł	 flegmę	 –	 była	 zielonkawa	 i	 gęsta.	 Kaladin	 sprawdził,	 czy	 szyja	 chorego	 nie opuchła,	i	zajrzał	mu	w	oczy.

–	Nazywa	się	to	zgrzytliwym	kaszlem	–	powiedział.	–	Przeżyje,	jeśli	będziesz	mu

dawał	 dodatkowy	 kubek	 wody	 co	 dwie	 godziny	 przez	 pięć	 dni.	 Trzeba	 ją	 będzie wlewać	siłą.	Dodajcie	do	niej	cukru,	jeśli	macie.

Bluth	podrapał	się	po	brodzie,	po	czym	spojrzał	na	niższego	handlarza.

–	Wyciągnij	go	–	stwierdził	Tvlakv.

Chory	niewolnik	obudził	się,	kiedy	Bluth	otworzył	klatkę.	Najemnik	machnięciem

pałki	 kazał	 Kaladinowi	 odejść,	 a	 ten	 niechętnie	 wykonał	 polecenie.	 Schowawszy pałkę,	Bluth	chwycił	niewolnika	pod	pachami	i	wyciągnął	na	zewnątrz,	przez	cały	czas

nerwowo	 spoglądając	 na	 Kaladina.	 W	 jego	 ostatniej	 nieudanej	 próbie	 ucieczki	 brało udział	 dwudziestu	 uzbrojonych	 niewolników.	 Jego	 pan	 powinien	 go	 za	 to	 stracić,	 ale stwierdził	 tylko,	 że	 Kaladin	 jest	 „intrygujący”,	 napiętnował	 go	 shash	 i	 sprzedał	 za grosze.

Zawsze	był	jakiś	powód,	żeby	Kaladin	przeżył,	kiedy	ci,	którym	usiłował	pomóc,

ginęli.	Niektórzy	mogliby	uważać	to	za	błogosławieństwo,	ale	on	uważał	to	za	swego

rodzaju	 ironię	 losu	 i	 udrękę.	 Służąc	 poprzedniemu	 panu,	 spędził	 trochę	 czasu	 na rozmowach	 z	 niewolnikiem	 z	 zachodu,	 mężczyzną	 z	 Selay,	 który	 opowiadał	 o	 Starej Magii	z	legend	i	przekleństwach.	Czy	to	właśnie	przytrafiło	się	Kaladinowi?

Nie	bądź	głupi,	powiedział	sobie.

Drzwi	klatki	zatrzasnęły	się.	Klatki	były	niezbędne	–	Tvlakv	musiał	chronić	swoją

kruchą	 inwestycję	 podczas	 arcyburz.	 Miały	 drewniane	 boki,	 które	 można	 było

podnieść	i	zatrzasnąć	podczas	wściekłej	wichury.

Bluth	zaciągnął	niewolnika	do	ogniska,	w	pobliże	baryłki	z	wodą.	Kaladin	poczuł,

że	 się	 rozluźnia.	 Widzisz,	 powiedział	 sobie.	 Może	 jednak	 uda	 ci	 się	 pomóc.	 Może	 jest powód,	żeby	się	o	coś	troszczyć.

Otworzył	dłoń	i	spojrzał	na	zgniecione	czarne	liście	w	dłoni.	Nie	potrzebował	ich.

Wmieszanie	 ich	 do	 picia	 Tvlakva	 byłoby	 nie	 tylko	 trudne,	 ale	 i	 bezcelowe.	 Czy

naprawdę	pragnął	śmierci	handlarza	niewolników?	Co	by	przez	to	osiągnął?

Rozległ	 się	 cichy	 trzask,	 a	 po	 nim	 drugi,	 bardziej	 stłumiony,	 jakby	 ktoś	 upuścił

worek	 zboża.	 Kaladin	 gwałtownie	 podniósł	 głowę	 i	 spojrzał	 w	 stronę	 chorego

niewolnika.	 Najemnik	 uniósł	 pałkę	 po	 raz	 kolejny	 i	 opuścił	 ją	 gwałtownie,	 a	 ta	 z trzaskiem	uderzyła	w	czaszkę	niewolnika.

Mężczyzna	nie	jęknął	z	bólu	ani	nie	próbował	się	sprzeciwić.	Jego	ciało	upadło	na

ziemię.	Bluth	podniósł	je	i	przerzucił	je	sobie	przez	ramię.

–	Nie!	–	wykrzyknął	Kaladin,	skoczył	przez	klatkę	i	zacisnął	dłonie	na	prętach.

Tvlakv	ogrzewał	się	przy	ognisku.

–	Niech	cię	burza!	–	wrzasnął	Kaladin.	–	On	mógłby	przeżyć,	ty	sukinsynu!

Handlarz	 spojrzał	 na	 niego,	 po	 czym	 leniwym	 krokiem	 podszedł	 bliżej,

poprawiając	niebieską	czapeczkę.

–	 Wszyscy	 byście	 się	 przez	 niego	 pochorowali,	 rozumiesz.	 –	 Mówił	 z	 niewielkim akcentem,	 łączył	 słowa	 ze	 sobą,	 nie	 akcentował	 właściwych	 sylab.	 Zdaniem	 Kaladina Thaylenowie	 zawsze	 brzmieli,	 jakby	 mamrotali.	 –	 Nie	 chcę	 stracić	 całego	 wozu	 przez jednego	człowieka.

–	On	już	nie	zarażał!	–	stwierdził	Kaladin,	znów	uderzając	dłońmi	o	kraty.	–	Gdyby

któryś	z	nas	miał	się	zarazić,	już	by	do	tego	doszło.

–	Miejcie	nadzieję,	że	tak	nie	będzie.	Myślę,	że	jego	nie	dało	się	już	uratować.

–	Mówiłem,	że	jest	inaczej!

–	 A	 ja	 mam	 ci	 uwierzyć,	 dezerterze?	 –	 spytał	 rozbawiony	 Tvlakv.	 –	 Człowiekowi, którego	 oczy	 płoną	 nienawiścią?	 Zabiłbyś	 mnie.	 –	 Wzruszył	 ramionami.	 –	 Mnie	 to	 nie obchodzi.	 O	 ile	 tylko	 zachowasz	 siły	 do	 czasu,	 kiedy	 będę	 mógł	 cię	 sprzedać.

Powinieneś	mnie	błogosławić,	że	uchroniłem	cię	przed	chorobą	tamtego.

–	Pobłogosławię	twój	kurhan,	kiedy	go	własnoręcznie	usypię!	–	odparł	Kaladin.

Tvlakv	uśmiechnął	się	i	wrócił	do	ogniska.

–	 Zachowaj	 tę	 wściekłość,	 dezerterze,	 i	 tę	 siłę.	 Dobrze	 mi	 za	 nie	 zapłacą,	 kiedy dotrzemy	do	celu.

O	 ile	 dożyjesz	 tego	 czasu,	 pomyślał	 Kaladin.	 Tvlak	 zawsze	 podgrzewał	 resztę wody	z	wiadra,	z	którego	poił	niewolników.	Zaparzy	sobie	w	nim	herbatę,	wieszając	je

nad	 ogniem.	 Gdyby	 udało	 mu	 się	 być	 ostatnim	 w	 kolejce	 do	 napojenia,	 a	 później zmiażdżyć	liście	i	wrzucić	je	do…

Kaladin	 zamarł	 i	 spojrzał	 z	 góry	 na	 dłonie.	 W	 pośpiechu	 zapomniał,	 że	 trzyma czarnozgubę.	 Upuścił	 płatki,	 kiedy	 uderzył	 rękami	 w	 kraty.	 Tylko	 kilka	 kawałków trzymało	się	jego	dłoni,	za	mało,	by	uzyskać	efekt.

Obrócił	się	na	pięcie	–	podłoga	klatki	była	brudna.	Jeśli	kawałki	liści	tam	spadły,

nie	udałoby	się	ich	zebrać.	Wiatr	nagle	się	wzmógł,	wywiewając	kurz,	okruchy	i	brudy

z	wozu.

Nawet	w	tym	Kaladin	zawiódł.

Opadł	 na	 podłogę,	 plecami	 do	 krat,	 i	 pochylił	 głowę.	 Pokonany.	 Ta	 przeklęta wiatrospren	krążyła	wokół	niego,	wyraźnie	zdezorientowana.





„Mężczyzna	 stał	 na	 krawędzi	 urwiska	 i	 patrzył,	 jak	 jego	 ojczyzna	 obraca	 się	 w	 pył.

Pod	 nim,	 jakże	 daleko,	 wznosiły	 się	 wody.	 I	 usłyszał	 płacz	 dziecka.	 To	 były	 jego	 własne łzy”.

Zebrane	 drugiego	 dnia	 Tanates	 roku	 1171,	 trzydzieści	 sekund	 przed	 śmiercią.

Badanym	był	szewc	cieszący	się	niejaką	renomą.

Kharbranth,	 Miasto	 Dzwonków,	 nie	 było	 miejscem,	 które	 Shallan	 spodziewałaby

się	kiedykolwiek	odwiedzić.	Choć	zawsze	marzyła	o	podróżach,	oczekiwała,	że	spędzi

większość	 młodości	 zamknięta	 w	 rodzinnej	 posiadłości,	 a	 książki	 z	 biblioteki	 ojca będą	jej	jedyną	ucieczką.	Oczekiwała,	że	poślubi	jednego	z	sojuszników	ojca,	a	później spędzi	resztę	życia	zamknięta	w	jego	posiadłości.

Jednakże	 oczekiwania	 są	 jak	 delikatna	 porcelana.	 Im	 mocniej	 się	 je	 ściska,	 tym bardziej	prawdopodobne,	że	pękną.

Z	 zapartym	 tchem	 przyciskała	 do	 piersi	 oprawiony	 w	 skórę	 szkicownik,	 kiedy

robotnicy	 portowi	 wprowadzali	 statek	 do	 doków.	 Kharbranth	 był	 ogromny.	 Miasto, położone	 na	 stromym	 zboczu,	 miało	 kształt	 klina,	 jakby	 wybudowano	 je	 w	 szerokim pęknięciu,	 z	 najszerszą	 częścią	 leżącą	 wzdłuż	 wybrzeża.	 Budynki	 były	 przysadziste, miały	kwadratowe	okna	i	wyglądały,	jakby	powstały	z	błota	lub	gliny.	Może	z	kremu?

Pomalowano	 je	 na	 jaskrawe	 kolory,	 przeważnie	 na	 czerwono	 lub	 pomarańczowo,	 choć zdarzał	się	też	niebieski	i	żółty.

Już	 słyszała	 dzwonki,	 brzęczące	 na	 wietrze,	 dźwięczące	 czystymi	 głosami.

Musiała	 wygiąć	 szyję,	 żeby	 spojrzeć	 w	 stronę	 najwyższej	 krawędzi	 miasta	 –

Kharbranth	 był	 jak	 góra	 wznosząca	 się	 nad	 nią.	 Jak	 wielu	 ludzi	 mieszkało	 w	 takim miejscu?	 Tysiące?	 Dziesiątki	 tysięcy?	 Znów	 zadrżała	 –	 przestraszona,	 a	 jednak podekscytowana	–	po	czym	zamrugała,	zapisując	w	pamięci	obraz	miasta.

Na	pokładzie	kręcili	się	marynarze. Radość	wiatru	była	wąskim	jednomasztowym

statkiem,	 ledwie	 mieszczącym	 ją,	 kapitana,	 jego	 żonę	 i	 pół	 tuzina	 załogi.	 Z	 początku wydawała	 się	 niezwykle	 mała,	 ale	 kapitan	 Tozbek	 był	 spokojnym	 i	 ostrożnym

człowiekiem,	 doskonałym	 marynarzem,	 nawet	 jeśli	 do	 tego	 poganinem.	 Ostrożnie

prowadził	swój	statek	wzdłuż	wybrzeża	i	zawsze	znajdował	osłoniętą	zatoczkę	na	czas arcyburz.

Kapitan	 nadzorował	 pracę	 załogi,	 która	 rzucała	 cumy.	 Był	 niskim	 mężczyzną,

wzrostu	 Shallan,	 a	 długie	 białe	 thayleńskie	 brwi	 zaczesywał	 do	 góry.	 Wyglądało	 to tak,	 jakby	 miał	 dwa	 wachlarze	 nad	 oczami,	 każdy	 długi	 na	 stopę.	 Nosił	 prostą wełnianą	czapkę	i	czarny	płaszcz	ze	srebrnymi	guzikami.	Wyobrażała	sobie,	że	blizna

na	jego	szczęce	jest	pamiątką	po	gwałtownej	bitwie	morskiej	z	piratami.	Poprzedniego

dnia,	z	rozczarowaniem	usłyszała,	że	podczas	sztormu	dostał	w	twarz	luźną	liną.

Jego	żona,	Ashlv,	już	schodziła	po	trapie,	by	zgłosić	ich	statek.	Kapitan	zauważył,

że	 Shallan	 mu	 się	 przygląda,	 więc	 podszedł	 bliżej.	 Od	 lat	 prowadził	 interesy	 z	 jej rodziną	i	ojciec	mu	ufał.	I	dobrze,	ponieważ	plan,	który	wymyśliła	wraz	z	braćmi,	nie pozwalał,	by	zabrała	ze	sobą	damę	dworu	lub	niańkę.

Ten	plan	sprawiał,	że	Shallan	robiła	się	nerwowa.	Bardzo,	ale	to	bardzo	nerwowa.

Nie	 znosiła	 dwulicowości.	 Ale	 stan	 finansów	 rodu…	 Potrzebowali	 albo	 nagłego

przypływu	 dużej	 gotówki,	 albo	 innej	 znaczącej	 przewagi	 w	 lokalnych	 intrygach vedeńskich	rodów.	Inaczej	mogli	nie	przetrwać	roku.

Zacznijmy	 od	 najważniejszego,	 pomyślała	 Shallan,	 zmuszając	 się	 do	 zachowania

spokoju,	Znalezienia	Jasnah	Kholin.	Chyba	że	znowu	wyprowadziła	się	bez	ciebie.

–	 Wysłałem	 chłopaka	 w	 waszym	 imieniu,	 jasności	 –	 powiedział	 Tozbek.	 –	 Jeśli księżniczka	nadal	tu	jest,	wkrótce	się	tego	dowiemy.

Shallan	 z	 wdzięcznością	 skinęła	 głową,	 nadal	 ściskając	 szkicownik.	 W	 mieście wszędzie	byli	ludzie.	Niektórzy	nosili	znajome	ubrania	–	mężczyźni	spodnie	i	wiązane

z	 przodu	 koszule,	 kobiety	 spódnice	 i	 kolorowe	 bluzki.	 Oni	 mogli	 pochodzić	 z	 jej ojczyzny,	Jah	Keved.	Ale	Kharbranth	był	wolnym	miastem.	Nieduże	i	znajdujące	się	w

niepewnej	sytuacji	politycznej	państwo-miasto	obejmowało	niewielkie	terytorium,	ale

otwierało	 swoje	 doki	 dla	 wszystkich	 przepływających	 statków	 i	 nie	 pytało	 o

narodowość	ani	pozycję.	Wielu	do	niego	przybywało.

A	 to	 oznaczało,	 że	 wielu	 z	 widzianych	 przez	 nią	 ludzi	 wyglądało	 egzotycznie.

Szaty	z	jednego	kawałka	tkaniny	owiniętego	wokół	ciała	należały	do	mężczyzn	i	kobiet

z	 Tashikku,	 daleko	 na	 zachodzie.	 Długie	 płaszcze,	 sięgające	 do	 kostek,	 ale	 z	 przodu rozchylone,	 jak	 peleryny…	 skąd	 one	 pochodziły?	 Rzadko	 widziała	 tak	 wielu

parshmenów,	 jak	 ci	 pracujący	 w	 dokach,	 przenoszący	 towary	 na	 grzbietach.	 Podobnie jak	 parshmeni	 należący	 do	 jej	 ojca,	 byli	 krępi,	 o	 grubych	 kończynach,	 z	 dziwną marmurkową	skórą	–	część	blada	lub	czarna,	część	szkarłatna.	Każdy	z	nich	miał	inny

wzór	plam.

Shallan	goniła	za	Jasnah	Kholin	od	miasta	do	miasta	przez	dobre	sześć	miesięcy	i

zaczynała	 już	 sądzić,	 że	 nigdy	 jej	 nie	 dogoni.	 Czy	 księżniczka	 jej	 unikała?	 Nie,	 to	 nie wydawało	 się	 prawdopodobne	 –	 po	 prostu	 Shallan	 nie	 była	 na	 tyle	 ważna,	 by	 na	 nią zaczekać.	 Jasność	 Jasnah	 Kholin	 była	 jedną	 z	 najpotężniejszych	 kobiet	 na	 świecie.	 I jedną	 z	 najbardziej	 niesławnych.	 Jako	 jedyny	 członek	 prawowiernego	 królewskiego rodu	była	zdeklarowaną	heretyczką.

Shallan	 próbowała	 nie	 czuć	 niepokoju.	 Najpewniej	 odkryją,	 że	 Jasnah	 znów	 się wyprowadziła. Radość	 wiatru	 zostanie	 na	 noc	 w	 porcie,	 a	 Shallan	 wynegocjuje	 z kapitanem	 cenę	 –	 z	 dużym	 rabatem,	 ze	 względu	 na	 inwestycje	 jej	 rodziny	 w	 statki Tozbeka	–	za	którą	zabierze	ją	do	kolejnego	portu.

Tozbek	z	pewnością	zakładał,	że	rozstanie	się	z	nią	już	przed	kilkoma	miesiącami.

Nigdy	 nie	 wyczuwała	 w	 nim	 niechęci	 –	 honor	 i	 lojalność	 sprawiały,	 że	 zgadzał	 się spełniać	 jej	 kolejne	 prośby.	 Jednak	 jego	 cierpliwość	 musiała	 się	 kiedyś	 wyczerpać, podobnie	 jak	 jej	 pieniądze.	 Już	 wykorzystała	 połowę	 kul,	 które	 ze	 sobą	 zabrała.	 Nie porzuciłby	 jej	 oczywiście	 w	 nieznanym	 mieście,	 ale	 mógłby	 z	 wielkim	 żalem	 nalegać na	zabranie	jej	z	powrotem	do	Vedenaru.

–	 Kapitanie!	 –	 zawołał	 marynarz,	 biegnąc	 po	 trapie.	 Nosił	 kamizelkę	 i	 luźne spodnie,	a	jego	mocno	opalona	skóra	świadczyła,	że	dużo	pracował	na	słońcu.	–	Żadnej

wiadomości,	panie.	Urzędnik	w	dokach	mówi,	że	Jasnah	jeszcze	nie	wyjechała.

–	Ha!	–	powiedział	kapitan,	odwracając	się	do	Shallan.	–	Polowanie	skończone!

–	Heroldowie	niech	będą	błogosławieni	–	odparła	cicho	Shallan.

Kapitan	 uśmiechnął	 się,	 a	 jego	 ekstrawaganckie	 brwi	 wyglądały	 jak	 promienie

światła	wypływające	z	oczu.

–	 Z	 pewnością	 to	 wasza	 piękna	 twarzyczka	 sprowadziła	 ten	 korzystny	 dla	 nas wiatr!	 Jasności	 Shallan,	 wiatrospreny	 były	 pod	 waszym	 urokiem	 i	 doprowadziły	 nas tutaj.

Shallan	 zarumieniła	 się,	 rozważając	 odpowiedź,	 która	 nie	 była	 szczególnie

odpowiednia.

–	 Ach!	 –	 powiedział	 kapitan,	 wskazując	 na	 nią.	 –	 Widzę,	 że	 macie	 odpowiedź, widzę	to	w	waszych	oczach,	panienko.	Wyplujcie	ją.	Wiecie,	słów	nie	należy	więzić.	To wolne	istoty,	a	jeśli	zostaną	zamknięte,	wywołują	niepokój	w	żołądku.

–	To	nieuprzejme	–	sprzeciwiła	się	Shallan.

Tozbek	zaryczał	ze	śmiechu.

–	 Miesiące	 podróży,	 a	 wy	 to	 wciąż	 powtarzacie!	 A	 ja	 wciąż	 mówię,	 że	 jesteśmy marynarzami!	Zapominamy	o	grzeczności	w	chwili,	kiedy	wchodzimy	na	pokład	statku,

a	teraz	nie	da	się	już	nas	uratować.

Uśmiechnęła	się.	Surowe	opiekunki	i	guwernantki	uczyły	ją,	by	trzymała	język	za

zębami	 –	 niestety,	 jej	 bracia	 z	 jeszcze	 większą	 determinacją	 zachęcali	 ją,	 by postępowała	 odwrotnie.	 Miała	 w	 zwyczaju	 zabawiać	 ich	 dowcipnymi	 komentarzami, kiedy	nikogo	nie	było	w	pobliżu.	Wspominała	z	sympatią	godziny	spędzone	przy	ogniu

w	 wielkiej	 sali,	 kiedy	 trzej	 młodsi	 z	 jej	 czterech	 braci	 gromadzili	 się	 wokół	 niej	 i słuchali,	 jak	 naśmiewa	 się	 z	 najnowszego	 pochlebcy	 ojca	 albo	 wędrownego	 żarliwca.

Często	wymyślała	głupie	wersje	rozmów,	wkładając	je	w	usta	ludzi,	których	widzieli,

ale	nie	słyszeli.

Przez	 to	 pojawiła	 się	 w	 niej,	 jak	 to	 określały	 guwernantki,	 „skłonność	 do

bezczelności”.	 A	 marynarze	 nawet	 bardziej	 niż	 jej	 bracia	 doceniali	 złośliwe

komentarze.

–	 Cóż	 –	 zwróciła	 się	 do	 kapitana,	 zarumieniona,	 ale	 gotowa	 na	 rozmowę.	 –

Pomyślałam	sobie	po	prostu	coś	takiego.	Powiedziałeś,	że	moja	uroda	skłoniła	wiatry,

by	 szybko	 zawiodły	 nas	 do	 Kharbranthu.	 Ale	 czy	 to	 nie	 sugeruje,	 że	 podczas	 innych podróży	mój	brak	urody	sprawił,	że	dotarliśmy	za	późno?

–	Cóż…	no…

–	 Czyli	 w	 rzeczywistości	 –	 dokończyła	 Shallan	 –	 mówisz	 mi,	 że	 jestem	 piękna dokładnie	przez	jedną	szóstą	czasu.

–	Bzdura!	Panienko,	jesteście	jak	wschód	słońca!

–	 Jak	 wschód	 słońca?	 Chcesz	 przez	 to	 powiedzieć,	 że	 jestem	 stanowczo	 zbyt szkarłatna	 –	 pociągnęła	 za	 długie	 rude	 włosy	 –	 i	 często	 sprawiam,	 że	 ludzie	 na	 mój widok	zrzędzą?

Roześmiał	się,	przyłączyło	się	do	niego	kilku	innych	marynarzy.

–	Dobrze	–	powiedział	kapitan	Tozbek	–	jesteście	jak	kwiat.

Skrzywiła	się.

–	Mam	uczulenie	na	kwiaty.

Uniósł	brew.

–	 Naprawdę	 –	 przyznała.	 –	 Uważam,	 że	 są	 urocze,	 ale,	 gdybyś	 dał	 mi	 bukiet, wkrótce	 dostałabym	 ataku	 tak	 gwałtownego,	 że	 szukałbyś	 po	 ścianach	 zaginionych piegów,	które	obluzowałam	siłą	kichnięć.

–	Jeśli	to	nawet	prawda,	i	tak	mówię,	że	jesteście	śliczna	jak	kwiatek.

–	 Jeśli	 tak,	 to	 młodzieńcy	 w	 moim	 wieku	 muszą	 cierpieć	 na	 podobne	 uczulenie…

bo	wyraźnie	trzymają	się	ode	mnie	na	dystans.	–	Skrzywiła	się.	–	Widzisz,	mówiłam,	że to	nie	będzie	grzeczne.	Młode	kobiety	nie	powinny	okazywać	takiej	irytacji.

–	Ach,	panienko	–	powiedział	kapitan,	uchylając	wełnianej	czapeczki.	–	Chłopcy	i

ja	 będziemy	 tęsknić	 za	 waszym	 ostrym	 językiem.	 Nie	 jestem	 pewien,	 co	 bez	 was zrobimy.

–	Pewnie	pożeglujecie	–	odparła.	–	I	będziecie	jeść,	i	śpiewać,	i	wpatrywać	się	w

fale.	Wszystko,	co	robicie	teraz,	tyle	tylko,	że	będziecie	mieli	na	to	więcej	czasu,	gdyż nie	 będziecie	 się	 potykać	 o	 młodą	 dziewczynę,	 siedzącą	 na	 pokładzie,	 rysującą	 i mamroczącą	 pod	 nosem.	 Ale	 masz	 moje	 podziękowania,	 kapitanie,	 za	 podróż,	 która była	cudowna…	nawet	jeśli	nieco	zbyt	długa.

Z	uznaniem	uchylił	czapkę.

Shallan	 uśmiechnęła	 się	 –	 nie	 spodziewała	 się,	 że	 samotność	 będzie	 tak

wyzwalająca.	 Bracia	 obawiali	 się,	 że	 będzie	 przerażona.	 Uważali	 ją	 za	 nieśmiałą, ponieważ	nie	lubiła	się	kłócić	i	zachowywała	milczenie,	kiedy	rozmawiały	duże	grupy.

I	 może	 rzeczywiście	 była	 nieśmiała	 –	 opuszczenie	 Jah	 Kevad	 wydawało	 się	 wielkim wyzwaniem.	 Ale	 też	 cudownym.	 Wypełniła	 trzy	 szkicowniki	 rysunkami	 istot	 i	 ludzi, których	 spotkała,	 a	 choć	 ciągły	 niepokój	 o	 finanse	 domu	 wisiał	 nad	 nią	 jak	 chmura, równoważyła	go	przyjemność	związana	z	całym	doświadczeniem.

Tozbek	 zajął	 się	 formalnościami	 związanymi	 z	 pobytem	 w	 porcie.	 Był	 dobrym

człowiekiem.	 Co	 się	 tyczyło	 pochwały	 jej	 rzekomej	 urody,	 przyjęła	 ją	 jako	 życzliwą, nawet	jeśli	przesadzoną	oznakę	sympatii.	Odznaczała	się	bladą	cerą	w	czasach,	kiedy

za	 prawdziwie	 piękną	 uznawano	 opaloną	 skórę	 Alethich,	 a	 choć	 miała	 też

jasnoniebieskie	 oczy,	 o	 nieczystej	 krwi	 jej	 rodziny	 wyraźnie	 świadczyły	 rude	 włosy.

Ani	 jednego	 prawdziwie	 czarnego	 kosmyka.	 Piegi	 zblakły	 w	 okresie	 dojrzewania	 –

chwała	 niech	 będzie	 Heroldom	 –	 ale	 kilka	 pozostało	 wciąż	 widocznych	 na	 jej	 nosie	 i policzkach.

–	 Panienko	 –	 powiedział	 kapitan	 po	 naradzie	 z	 marynarzami.	 –	 Wasza	 jasność Jasnah,	ona	z	pewnością	będzie	w	Konklawe.

–	Och,	tam,	gdzie	jest	Palanaeum?

–	 Tak,	 tak.	 Król	 też	 tam	 mieszka.	 To	 sam	 środek	 miasta,	 jeśli	 można	 tak

powiedzieć.	 Tyle	 tylko,	 że	 na	 szczycie.	 –	 Podrapał	 się	 po	 brodzie.	 –	 W	 każdym	 razie, jasność	Jasnah	Kholin	jest	siostrą	króla,	na	pewno	nie	zatrzymała	się	nigdzie	indziej,

nie	w	Kharbrancie.	Yalb	pokaże	wam	drogę.	Później	dostarczymy	waszą	skrzynię.

–	 Bardzo	 dziękuję,	 kapitanie	 –	 powiedziała.	 –	 Shaylor	 mkabat	 nour. 	 –	 „Wiatry doprowadziły	nas	bezpiecznie”.	Wyraz	podziękowań	w	języku	thayleńskim.

Kapitan	uśmiechnął	się	szeroko.

–	 Mkai	bade	fortenthis!

Nie	 miała	 pojęcia,	 co	 to	 znaczy.	 Całkiem	 nieźle	 czytała	 po	 thayleńsku,	 ale	 mowa to	 coś	 zupełnie	 innego.	 Uśmiechnęła	 się	 do	 niego,	 co	 wydawało	 się	 właściwą odpowiedzią,	gdyż	roześmiał	się	i	wskazał	na	jednego	z	marynarzy.

–	 Zaczekamy	 w	 tym	 porcie	 dwa	 dni	 –	 powiedział.	 –	 Widzicie,	 jutro	 będzie

arcyburza,	 więc	 nie	 możemy	 wypłynąć.	 Jeśli	 z	 jasnością	 Jasnah	 nie	 pójdzie	 tak,	 jak liczyliście,	zabierzemy	was	do	Jah	Keved.

–	Dziękuję	raz	jeszcze.

–	To	nic	takiego,	panienko	–	odparł.	–	I	tak	byśmy	to	zrobili.	Możemy	zabrać	stąd

towary	 i	 inne	 takie.	 Poza	 tym	 daliście	 mi	 naprawdę	 śliczny	 portret	 mojej	 żony	 do powieszenia	w	kajucie.	Śliczny.

Podszedł	do	Yalba	i	wydał	mu	polecenia.	Czekając,	Shallan	schowała	szkicownik	z

powrotem	 do	 skórzanej	 teczki.	 Yalb.	 Jej	 vedeńskiemu	 językowi	 trudno	 było

wypowiedzieć	to	imię.	Dlaczego	Thaylenowie	tak	lubili	łączyć	litery	bez	samogłosek?

Yalb	zamachał	do	niej.	Ruszyła	w	jego	stronę.

–	 Bądźcie	 ostrożni,	 panienko	 –	 ostrzegł	 kapitan.	 –	 Nawet	 w	 tak	 bezpiecznym mieście	jak	Kharbranth	kryją	się	niebezpieczeństwa.	Miejcie	oczy	dookoła	głowy.

–	 Chyba	 wolałabym	 je	 jednak	 mieć	 w	 jednym	 miejscu,	 kapitanie	 –	 odparła,

ostrożnie	 wstępując	 na	 trap.	 –	 Gdyby	 krążyły	 dookoła,	 ktoś	 mógłby	 się	 zbyt	 łatwo zbliżyć	do	mojej	głowy	z	pałką.

Kapitan	 roześmiał	 się	 i	 pomachał	 jej	 na	 pożegnanie,	 kiedy	 ruszyła	 trapem,

trzymając	się	relingu.	Podobnie	jak	wszystkie	vorińskie	kobiety,	trzymała	lewą	dłoń	–

bezpieczną	 –	 w	 ukryciu,	 odsłaniając	 jedynie	 swobodną	 dłoń.	 Ciemnookie	 kobiety	 z pospólstwa	 nosiły	 rękawiczkę,	 ale	 po	 kobietach	 z	 jej	 klasy	 spodziewano	 się	 większej skromności.	Jej	bezpieczną	dłoń	osłaniał	przerośnięty	mankiet	lewego	rękawa,	zapięty

ciasno	na	guziki.

Suknia	miała	tradycyjny	voriński	krój,	dopasowany	w	ramionach,	biuście	i	talii,	z

luźną	spódnicą.	Uszyto	go	z	błękitnego	jedwabiu,	z	guzikami	z	boków	skorupy	chulla.

Teczkę	niosła	przyciśniętą	bezpieczną	dłonią	do	piersi,	a	swobodną	ściskała	reling.

Zeszła	 z	 trapu	 do	 pełnego	 gorączkowej	 aktywności	 portu.	 Posłańcy	 biegali	 we wszystkie	 strony,	 kobiety	 w	 czerwonych	 płaszczach	 zapisywały	 towary	 w	 księgach rachunkowych.	 Kharbranth	 był	 vorińskim	 królestwem,	 podobnie	 jak	 Alethkar	 i	 Jah Keved,	ojczyzna	Shallan.	Nie	byli	poganami,	a	pisanie	było	kobiecą	sztuką	–	mężczyźni poznawali	jedynie	glify,	zostawiając	litery	i	czytanie	swoim	żonom	i	siostrom.

Nie	pytała,	ale	była	pewna,	że	kapitan	Tozbek	umiał	czytać.	Widziała	jak	trzymał

książki,	 czuła	 się	 z	 tym	 niezręcznie.	 Czytanie	 nie	 pasowało	 mężczyźnie.	 A

przynajmniej	mężczyźnie,	który	nie	był	żarliwcem.

–	Chcecie	pojechać?	–	spytał	ją	Yalb.	Jego	wiejski	thayleński	dialekt	był	tak	silny,

że	z	trudem	go	zrozumiała.

–	Tak,	poproszę.

Skinął	 głową	 i	 odbiegł,	 pozostawiając	 ją	 w	 porcie	 w	 otoczeniu	 grupy

parshmenów,	 którzy	 z	 wysiłkiem	 przenosili	 drewniane	 skrzynie	 z	 jednego	 pirsu	 na drugi.	 Parshmeni	 byli	 tępi,	 ale	 dobrze	 pracowali.	 Nigdy	 nie	 narzekali,	 zawsze	 robili, co	im	powiedziano.	Ojciec	wolał	ich	od	zwykłych	niewolników.

Czy	 Alethi	 rzeczywiście	 walczyli	 przeciwko	 parshmenom	 na	 Strzaskanych

Równinach?	To	wydawało	jej	się	dziwne.	Parshmeni	nigdy	nie	walczyli.	Byli	potulni	i

właściwie	 niemi.	 Oczywiście,	 z	 tego,	 co	 słyszała,	 ci	 na	 Strzaskanych	 Równinach	 –

Parshendi,	 tak	 ich	 nazywano	 –	 różnili	 się	 od	 zwyczajnych	 parshmenów.	 Silniejsi, wyżsi,	bystrzejsi.	Może	wcale	nie	byli	parshmenami,	tylko	ich	odległymi	krewnymi.

Ku	 swemu	 zaskoczeniu,	 wszędzie	 w	 dokach	 widziała	 oznaki	 życia	 zwierzęcego.

Kilka	 węgorzy	 niebieskich	 falowało	 w	 powietrzu,	 polując	 na	 szczury	 lub	 ryby.

Malutkie	 kraby	 kryły	 się	 między	 pęknięciami	 w	 deskach	 doku,	 a	 grupka	 hasperów trzymała	 się	 grubych	 bali.	 W	 ulicy	 prowadzącej	 do	 portu	 kryła	 się	 w	 cieniach	 norka, wyglądając	kąsków,	które	mogły	upaść	na	ziemię.

Shallan	 nie	 mogła	 się	 powstrzymać,	 otworzyła	 teczkę	 i	 zaczęła	 szkicować

atakującego	węgorza.	 Czy	on	 się	nie	 bał	tych	 wszystkich	ludzi?	 Trzymała	 szkicownik bezpieczną	 dłonią,	 zaciskając	 ukryte	 palce	 na	 szczycie,	 i	 rysowała	 pałeczką	 węgla.

Nim	skończyła,	jej	przewodnik	powrócił	z	mężczyzną	ciągnącym	dziwaczne	urządzenie

z	dwoma	wielkimi	kołami	i	siedzeniem	osłoniętym	baldachimem.	Z	wahaniem	opuściła

szkicownik.	Spodziewała	się	palankinu.

Mężczyzna	 ciągnący	 machinę	 był	 niski	 i	 ciemnoskóry,	 miał	 szeroki	 uśmiech	 i

pełne	 wargi.	 Gestem	 wskazał,	 by	 Shallan	 usiadła,	 a	 ona	 zrobiła	 to	 ze	 skromnym wdziękiem,	który	wyćwiczyły	w	niej	guwernantki.	Tragarz	zadał	pytanie	w	szorstkim,

zwięzłym	języku,	którego	nie	rozpoznawała.

–	Co	to	znaczy?	–	spytała	Yalba.

–	 Chce	 wiedzieć,	 czy	 wolicie,	 żeby	 pociągnął	 was	 dłuższą,	 czy	 krótszą	 drogą.	 –

Yalb	podrapał	się	po	brodzie.	–	Nie	jestem	do	końca	pewien,	czym	się	różnią.

–	Podejrzewam,	że	jedna	potrwa	dłużej	–	zauważyła	Shallan.

–	 Bardzo	 sprytnie.	 –	 Yalb	 odezwał	 się	 do	 mężczyzny	 w	 tym	 samym	 języku,	 a tamten	odpowiedział.

–	Dłuższa	droga	umożliwi	obejrzenie	miasta	–	stwierdził	Yalb.	–	Krótka	prowadzi

prosto	 do	 Konklawe.	 Nie	 ma	 zbyt	 wielu	 ładnych	 widoków.	 Pewnie	 zauważył,	 że jesteście	nowi	w	mieście.

–	Aż	tak	się	wyróżniam?	–	spytała	Shallan,	rumieniąc	się.

–	No,	nie,	oczywiście,	że	nie,	jasności.

–	 A	 chciałeś	 przez	 to	 powiedzieć,	 że	 jestem	 równie	 wyraźnie	 widoczna	 jak

brodawka	na	nosie	królowej.

Yalb	się	roześmiał.

–	 Obawiam	 się,	 że	 tak.	 Ale	 pewnie	 nie	 można	 przybyć	 gdzieś	 po	 raz	 drugi,	 jeśli wcześniej	 nie	 było	 się	 tam	 po	 raz	 pierwszy.	 Każdy	 musi	 się	 czasem	 wyróżniać,	 więc równie	dobrze	można	to	robić	w	tak	śliczny	sposób,	jak	wy!

Minęło	 trochę	 czasu,	 nim	 przyzwyczaiła	 się	 do	 delikatnego	 flirtu	 ze	 strony

marynarzy.	 Nigdy	 nie	 byli	 zbyt	 otwarci	 i	 przypuszczała,	 że	 żona	 kapitana

porozmawiała	z	nimi	surowo,	kiedy	zauważyła,	że	Shallan	się	rumieni.	W	posiadłości

jej	 ojca	 słudzy	 –	 nawet	 ci,	 którzy	 byli	 pełnymi	 obywatelami	 –	 obawiali	 się	 wyjść	 ze swoich	ról.

Tragarz	wciąż	czekał	na	odpowiedź.

–	 Krótszą	 drogą	 poproszę	 –	 powiedziała	 Yalbowi,	 choć	 marzyła	 o	 malowniczej

trasie.

W	 końcu	 była	 w	 prawdziwym	 mieście	 i	 wybrała	 najkrótszą	 drogę?	 Ale	 jasność

Jasnah	okazała	się	równie	nieuchwytna	jak	dziki	pieśnik.	Lepiej	się	pośpieszyć.

Główna	 droga	 przecinała	 zbocze	 trawersami	 i	 nawet	 tak	 krótka	 trasa	 pozwoliła jej	 zobaczyć	 spore	 fragmenty	 miasta.	 Okazało	 się	 upajająco	 bogate,	 pełne	 dziwnych ludzi,	 widoków	 i	 dzwonków.	 Shallan	 usadowiła	 się	 wygodnie	 i	 wszystko	 to	 chłonęła.

Grupy	 budynków	 łączył	 kolor,	 który	 zdaje	 się	 sygnalizował	 przeznaczenie.	 Sklepy sprzedające	 takie	 same	 towary	 –	 fiolet	 dla	 ubrań,	 zieleń	 dla	 żywności.	 Domy	 miały swoje	 własne	 wzory,	 choć	 Shallan	 nie	 umiała	 ich	 zinterpretować.	 Odcienie	 były łagodne,	stonowane,	jakby	wyblakłe.

Yalb	 szedł	 obok	 wózka,	 a	 tragarz	 coś	 do	 niej	 mówił.	 Yalb	 tłumaczył,	 trzymając ręce	w	kieszeniach	kamizelki.

–	Mówi,	że	miasto	jest	niezwykłe	ze	względu	na	lait.

Shallan	pokiwała	głową.	Wiele	miast	budowano	w	laitach	–	rejonach	chronionych

przed	arcyburzami	przez	pobliskie	formacje	skalne.

–	 Kharbranth	 jest	 jednym	 z	 najlepiej	 chronionych	 dużych	 miast	 na	 świecie	 –

mówił	dalej	Yalb,	tłumacząc	–	a	dzwonki	są	tego	symbolem.	Powiadają,	że	umieszczono

je	 po	 raz	 pierwszy,	 żeby	 ostrzegać	 przed	 nadejściem	 arcyburzy,	 ponieważ	 wiatry	 były tak	 delikatne,	 że	 ludzie	 nie	 zawsze	 to	 zauważali.	 –	 Yalb	 się	 zawahał.	 –	 Mówi	 takie rzeczy,	 ponieważ	 chce	 dostać	 duży	 napiwek,	 jasności.	 Słyszałem	 tę	 historię,	 ale uważam,	że	jest	głupia.	Jeśli	wiatr	wiał	na	tyle	mocno,	by	poruszyć	dzwonki,	to	ludzie by	go	dostrzegli.	Poza	tym,	ludzie	nie	zauważyli,	że	pada	im	na	przeklęte	łby?

Shallan	uśmiechnęła	się.

–	W	porządku.	Może	mówić	dalej.

Mężczyzna	 mówił	 dalej	 krótkimi	 słowami	 –	 jaki	 to	 w	 ogóle	 był	 język?	 Shallan słuchała	 tłumaczenia	 Yalba,	 chłonąc	 widoki,	 dźwięki	 i	 –	 niestety	 –	 zapachy.	 Dorastała przyzwyczajona	 do	 czystej	 woni	 świeżo	 odkurzonych	 mebli	 i	 podpłomyków	 piekących się	w	kuchni.	Podróż	przez	ocean	nauczyła	ją	nowych	aromatów,	słonej	wody	i	czystego

morskiego	powietrza.

W	 tym,	 co	 tu	 czuła,	 nie	 było	 nic	 czystego.	 Każda	 mijana	 boczna	 uliczka

emanowała	 swoją	 własną	 niepowtarzalną	 mieszanką	 obrzydliwych	 smrodów,	 na

przemian	 z	 korzennymi	 woniami	 ulicznych	 sprzedawców	 jedzenia,	 a	 to	 zestawienie jeszcze	 bardziej	 przyprawiało	 o	 mdłości.	 Całe	 szczęście,	 tragarz	 wprowadził	 ich	 na środek	 ulicy	 i	 zapachy	 złagodniały,	 choć	 musieli	 zwolnić,	 ruch	 bowiem	 był	 tam większy.	 Gapiła	 się	 na	 tych,	 których	 mijali.	 Ci	 mężczyźni	 w	 rękawiczkach,	 o błękitnawej	skórze,	pochodzili	z	Natanatanu.	Ale	kim	byli	ci	wysocy,	dostojni	ludzie	w czarnych	 szatach?	 I	 mężczyźni	 z	 brodami	 obwiązanymi	 sznurem,	 przez	 co	 wyglądały jak	pręty?

Dźwięki	 przypominały	 Shallan	 konkurujące	 ze	 sobą	 trele	 dzikich	 pieśników	 w

rodzinnej	 posiadłości,	 ale	 zwielokrotnione.	 Setki	 głosów	 wołających	 do	 siebie	 ludzi, mieszające	 się	 z	 trzaskiem	 drzwi,	 turkotem	 kół	 na	 kamieniu,	 krzykami	 węgorzy niebieskich.	 Wszechobecne	 dzwonki	 brzęczały	 w	 tle,	 głośniej,	 kiedy	 powiał	 wiatr.

Wisiały	w	oknach	sklepów	i	zwieszały	się	z	krokwi.	Pod	każdą	uliczną	latarnią	wisiał

dzwonek,	 a	 jej	 wóz	 miał	 malutki	 dzwoneczek	 na	 samym	 szczycie	 baldachimu.	 Kiedy znajdowała

się





w

połowie

zbocza,





fala

dzwonów

wybiła

godzinę.





Ich

niezsynchronizowane	dźwięki	tworzyły	razem	nieznośny	zgiełk.

Tłumy	 przerzedziły	 się,	 kiedy	 dotarli	 do	 górnej	 dzielnicy	 miasta	 i	 w	 końcu tragarz	 podciągnął	 ją	 do	 potężnego	 budynku	 na	 samym	 szczycie	 miasta.	 Pomalowany na	 biało,	 został	 wykuty	 w	 skale,	 nie	 zaś	 wybudowany	 z	 cegieł	 czy	 gliny.	 Kolumny	 z przodu	 wyrastały	 bezpośrednio	 z	 kamienia,	 a	 tył	 budynku	 wtapiał	 się	 gładko	 w zbocze.	 Dachy	 zdobiły	 przysadziste	 kopuły	 pomalowane	 metalicznymi	 farbami.	 Do budynku	wchodziły	lub	go	opuszczały	jasnookie	kobiety	w	sukniach	podobnych	do	tej

należącej	 do	 Shallan,	 ze	 stosownie	 zasłoniętymi	 lewymi	 dłońmi	 i	 przyrządami	 do pisania.	Mężczyźni,	którzy	przechodzili	przez	wejście,	mieli	na	sobie	sztywne	spodnie i	vorińskie	płaszcze	w	stylu	wojskowym,	zapinane	po	bokach	i	kończące	się	sztywnym

kołnierzem,	 który	 otaczał	 całą	 szyję.	 Wielu	 nosiło	 miecze	 u	 pasa,	 który	 zapinali	 na sięgającym	do	kolan	płaszczu.

Tragarz	zatrzymał	się	i	powiedział	coś	do	Yalba.	Marynarz	zaczął	się	z	nim	kłócić,

opierając	 ręce	 na	 biodrach.	 Shallan	 uśmiechnęła	 się,	 widząc	 jego	 surową	 minę,	 i zamrugała,	utrwalając	scenę	w	pamięci,	by	później	ją	naszkicować.

–	 Proponuje,	 że	 podzieli	 się	 ze	 mną	 różnicą,	 jeśli	 pozwolę	 mu	 zawyżyć	 opłatę	 za drogę	–	powiedział	Yalb,	kręcąc	głową.

Wyciągnął	 rękę	 do	 Shallan	 i	 pomógł	 jej	 wysiąść	 z	 wózka.	 Stanęła	 na	 ziemi	 i spojrzała	na	tragarza,	który	wzruszył	ramionami	i	uśmiechnął	się	jak	dziecko	złapane

na	podkradaniu	słodyczy.

Przycisnęła	 teczkę	 dłonią	 okrytą	 rękawem,	 a	 swobodną	 ręką	 sięgnęła	 do

sakiewki.

–	Ile	powinnam	mu	tak	naprawdę	dać?

–	 Dwa	 czyste	 odłamki	 to	 aż	 nad	 to.	 Ja	 bym	 zaproponował	 jeden.	 Złodziej	 chciał

zażądać	pięciu.

Przed	tą	podróżą	nie	korzystała	z	pieniędzy	–	podziwiała	kule	ze	względu	na	ich

urodę.	 Każda	 składała	 się	 ze	 szklanego	 paciorka	 nieco	 większego	 od	 paznokcia	 z	 o wiele	 mniejszym	 klejnotem	 pośrodku.	 Klejnoty	 mogły	 pochłaniać	 Burzowe	 Światło,	 to sprawiało,	że	kule	świeciły.	Kiedy	otworzyła	sakiewkę,	rubiny,	szmaragdy,	diamenty	i

szafiry	 rozświetliły	 jej	 twarz.	 Wyciągnęła	 trzy	 odłamki	 diamentu,	 najdrobniejszy nominał.	 Szmaragdy	 były	 najcenniejsze,	 gdyż	 Duszniki	 mogły	 wykorzystać	 je	 do stworzenia	żywności.

Przywiozła	 jedynie	 napełnione	 kule,	 słyszała	 bowiem,	 że	 ciemne	 uważano	 za

podejrzane	 i	 czasem	 wzywano	 pożyczającego	 pieniądze,	 by	 ocenił	 prawdziwość

klejnotu.	 Najcenniejsze	 kule	 trzymała	 oczywiście	 w	 bezpiecznej	 sakiewce,	 przypiętej do	wewnętrznej	strony	lewego	rękawa.

Podała	 trzy	 odłamki	 Yalbowi,	 który	 przechylił	 głowę.	 Skinęła	 na	 tragarza	 i

zarumieniła	 się,	 gdyż	 zorientowała	 się,	 że	 odruchowo	 wykorzystała	 Yalba	 jako pośrednika,	pana-sługę.	Czy	się	obraził?

Roześmiał	 się	 i	 wyprostował	 sztywno,	 jakby	 udając	 pana-sługę,	 zapłacił

tragarzowi	 z	 udawaną	 surowością.	 Mężczyzna	 roześmiał	 się,	 ukłonił	 się	 Shallan	 i odciągnął	wózek.

–	To	dla	ciebie	–	powiedziała,	wyciągając	rubinową	markę	i	podając	ją	Yalbowi.

–	Jasności,	to	zbyt	wiele!

–	Częściowo	chciałam	ci	podziękować	–	stwierdziła	–	ale	również	zapłacić,	żebyś

został	tutaj	i	zaczekał	kilka	godzin,	na	wypadek	gdybym	wróciła.

–	Zaczekać	kilka	godzin	za	ognistą	markę?	To	wypłata	za	tydzień	żeglowania.

–	W	takim	razie	powinnam	mieć	pewność,	że	nigdzie	sobie	nie	pójdziesz.

–	Będę	tutaj!	–	wykrzyknął	Yalb	i	złożył	skomplikowany	ukłon,	który	udało	mu	się

wykonać	zadziwiająco	poprawnie.

Shallan	 odetchnęła	 głęboko	 i	 ruszyła	 schodami	 prowadzącymi	 w	 stronę

imponującego	 wejścia	 do	 Konklawe.	 Rzeźbiona	 skała	 wyglądała	 naprawdę

zadziwiająco	–	jej	artystyczna	dusza	pragnęła	zatrzymać	się	i	przyjrzeć	dokładniej,	ale się	 nie	 odważyła.	 Wejście	 do	 tak	 ogromnego	 budynku	 przypominało	 połknięcie.

Korytarz	 oświetlały	 lampy	 wypełnione	 Burzowym	 Światłem,	 które	 emanowały	 białym blaskiem.	 Pewnie	 w	 ich	 wnętrzu	 umieszczono	 diamentowe	 broamy	 –	 większość

eleganckich	 budynków	 oświetlano	 Burzowym	 Światłem.	 Broam	 –	 najwyższy	 nominał

kuli	–	świecił	równie	mocno	jak	kilkanaście	świec.

Rzucały	 niezmienny,	 miękki	 blask	 na	 wielu	 służących,	 skrybów	 i	 jasnookich

idących	 korytarzem.	 Wydawało	 się,	 że	 budowlę	 wykuto	 wokół	 jednego	 szerokiego, wysokiego	 i	 długiego	 tunelu,	 zagłębionego	 w	 skale.	 Po	 obu	 jego	 stronach	 znajdowały się	 wielkie	 sale,	 a	 od	 centralnej	 promenady	 odchodziły	 boczne	 korytarze.	 Czuła	 się	 o wiele	 swobodniej	 niż	 na	 zewnątrz.	 To	 miejsce,	 pełne	 zaaferowanych	 służących, pomniejszych	oświeconych	panów	i	dam,	wyglądało	znajomo.

Uniosła	 swobodną	 rękę,	 sygnalizując	 potrzebę,	 i	 oczywiście,	 w	 jej	 stronę

pośpieszył	pan-sługa	w	gładkiej	białej	koszuli	i	czarnych	spodniach.

–	 Jasności?	 –	 spytał,	 odzywając	 się	 w	 ojczystym	 vedeńskim,	 prawdopodobnie	 ze względu	na	kolor	jej	włosów.

–	 Szukam	 Jasnah	 Kholin	 –	 odparła	 Shallan.	 –	 Doniesiono	 mi,	 że	 znajduje	 się	 za tymi	murami.

Pan-sługa	 ukłonił	 się	 energicznie.	 Większość	 panów-sług	 szczyciła	 się	 wysokim poziomem	 swoich	 usług	 –	 tą	 samą	 manierą,	 którą	 Yalb	 wyszydził	 przed	 kilkoma chwilami.

–	Wkrótce	powrócę,	jasności.

Musiał	 pochodzić	 z	 drugiego	 nahnu,	 czyli	 być	 ciemnookim	 obywatelem	 o	 bardzo wysokiej	 pozycji.	 Według	 vorińskich	 wierzeń,	 Powołanie	 –	 zadanie,	 któremu

poświęcało	 się	 życie	 –	 miało	 ogromne	 znaczenie.	 Wybór	 właściwego	 zawodu	 i	 ciężka praca	 były	 najlepszym	 sposobem	 zapewnienia	 sobie	 dobrego	 miejsca	 w	 zaświatach.

Określony	 krąg	 wyznawców,	 z	 którymi	 oddawało	 się	 cześć,	 często	 miał	 związek	 z naturą	wybranego	Powołania.

Shallan	 założyła	 ręce	 na	 piersi,	 czekając.	 Długo	 rozważała	 własne	 Powołanie.

Oczywistym	wyborem	była	sztuka,	rzeczywiście	uwielbiała	szkicować.	Jednakże	to	nie

sam	 akt	 rysowania	 ją	 pociągał,	 lecz	 nauka,	 pytania,	 jakie	 pojawiały	 się	 w	 jej	 głowie podczas	obserwacji.	Dlaczego	węgorze	niebieskie	nie	bały	się	ludzi?	Czym	się	żywiły

haspery?	 Dlaczego	 populacja	 szczurów	 rozkwitała	 w	 jednym	 miejscu,	 a	 w	 innym	 nie?

Dlatego	wybrała	historię	naturalną.

Pragnęła	 zostać	 prawdziwą	 uczoną,	 pobierać	 prawdziwe	 nauki,	 poświęcić	 czas

poważnym	 badaniom	 i	 studiom.	 Czy	 to	 dlatego	 zasugerowała	 ten	 zuchwały	 plan,	 by

odnaleźć	Jasnah	i	zostać	jej	podopieczną?	Być	może.	Jednak	nie	mogła	się	rozproszyć.

Zostanie	 podopieczną	 Jasnah	 –	 a	 więc	 i	 jej	 uczennicą	 –	 stanowiło	 jedynie	 pierwszy krok.

Rozmyślając	 nad	 tym,	 podeszła	 do	 kolumny	 i	 swobodną	 dłonią	 dotknęła

wypolerowanego	kamienia.	Podobnie	jak	większość	Rosharu	–	poza	pewnymi	rejonami

wybrzeża	 –	 Kharbranth	 wybudowano	 na	 gołych	 kamieniach.	 Budynki	 na	 zewnątrz

ustawiono	bezpośrednio	na	skale,	a	ten	się	w	nią	wgryzał.	Domyślała	się,	że	kolumna

jest	granitowa,	choć	miała	jedynie	ograniczoną	wiedzę	w	dziedzinie	geologii.

Podłogę	 pokrywał	 długi	 dywan	 w	 odcieniu	 zgaszonego	 oranżu.	 Materiał	 był

gruby,	 miał	 robić	 wrażenie	 cennego,	 ale	 jednocześnie	 znosić	 duży	 ruch.	 Szeroki, prostokątny	 korytarz	 wydawał	 się	 stary.	 Według	 jednej	 z	 książek,	 którą	 czytała, Kharbranth	 powstał	 w	 cieniodniach,	 wiele	 lat	 przed	 Ostatnim	 Spustoszeniem.	 To	 by znaczyło,	 że	 miasto	 jest	 zaiste	 bardzo	 stare.	 Wybudowane	 przed	 tysiącami	 lat,	 przed grozą	Hierokracji,	wiele	lat	przed	samym	Odstępstwem.	W	czasach,	kiedy	Pustkowcy

o	ciałach	z	kamienia	chodzili	ponoć	po	świecie.

–	Jasności?	–	spytał	ktoś.

Odwróciwszy	się,	Shallan	odkryła,	że	sługa	powrócił.

–	Tędy,	jasności.

Skinęła	 służącemu	 głową,	 a	 on	 poprowadził	 ją	 szybko	 ruchliwym	 korytarzem.

Rozważyła	 po	 raz	 kolejny,	 jak	 przedstawić	 się	 Jasnah.	 Kobieta	 była	 legendą.	 Nawet Shallan,	 mieszkająca	 w	 odległej	 posiadłości	 w	 Jah	 Keved,	 słyszała	 o	 błyskotliwej siostrze	 króla	 Alethich,	 heretyczce.	 Jasnah	 miała	 zaledwie	 trzydzieści	 cztery	 lata, jednak	 wielu	 uważało,	 że	 już	 uzyskałaby	 płaszcz	 mistrza	 uczonego,	 gdyby	 nie potępiała	tak	głośno	religii.	A	dokładniej	potępiała	kręgi	wyznawców,	kongregacje,	do których	przyłączali	się	porządni	vorińczycy.

Shallan	uznała,	że	niestosowne	uwagi	się	jej	nie	przysłużą.	Musiała	zachowywać

się	 właściwie.	 Trafienie	 pod	 opiekę	 otoczonej	 uznaniem	 kobiety	 było	 najlepszą	 drogą do	 poznania	 kobiecych	 sztuk	 –	 muzyki,	 malarstwa,	 pisania,	 logiki	 i	 nauki.	 Podobnie młody	mężczyzna	szkolił	się	w	straży	honorowej	oświeconego,	którego	szanował.

Shallan	 pierwotnie	 napisała	 do	 Jasnah	 z	 prośbą	 o	 przyjęcie	 pod	 opiekę	 w

desperacji	–	nie	spodziewała	się,	że	kobieta	odpowie	twierdząco.	Kiedy	to	zrobiła	–	w liście,	 w	 którym	 żądała,	 by	 Shallan	 w	 ciągu	 dwóch	 tygodni	 towarzyszyła	 jej	 w Dumadari	–	dziewczyna	była	wstrząśnięta.	Od	tego	czasu	goniła	za	kobietą.

Jasnah	 była	 heretyczką.	 Czy	 zażąda,	 by	 Shallan	 odrzuciła	 wiarę?	 Wątpiła,	 by mogła	 to	 zrobić.	 Vorińskie	 nauki	 dotyczące	 ludzkiej	 Chluby	 i	 Powołania	 były	 jej ucieczką	w	trudnych	dniach,	kiedy	ojcu	się	pogorszyło.

Skręcili	 w	 węższy	 korytarz	 i	 wchodzili	 w	 przejścia	 coraz	 bardziej	 oddalone	 od głównej	 jaskini.	 W	 końcu	 pan-sługa	 zatrzymał	 się	 przed	 zakrętem	 i	 gestem	 wskazał

Shallan,	by	ruszyła	dalej.	Z	korytarza	po	prawej	dochodziły	odgłosy	rozmowy.

Shallan	 się	 zawahała.	 Czasem	 zastanawiała	 się,	 jak	 do	 tego	 doszła.	 Była	 zawsze cicha,	 nieśmiała,	 najmłodsza	 z	 piątki	 rodzeństwa	 i	 do	 tego	 jedyna	 dziewczyna.

Chroniona	przez	całe	życie.	A	teraz	nadzieje	całego	rodu	spoczywały	na	jej	ramionach.

Ich	ojciec	nie	żył.	I	musiało	to	pozostać	tajemnicą.

Nie	lubiła	myśleć	o	tym	dniu	–	niemal	wyparła	go	z	pamięci	i	nauczyła	się	myśleć

o	 innych	 rzeczach.	 Ale	 skutków	 jego	 odejścia	 nie	 dało	 się	 zignorować.	 Złożył	 wiele

obietnic	 –	 interesy,	 łapówki,	 czasem	 te	 ostatnie	 udające	 te	 pierwsze.	 Ród	 Davar	 był

winien	 mnóstwo	 pieniędzy	 wielu	 ludziom,	 a	 pod	 nieobecność	 ojca,	 który	 umiał	 ich ułagodzić,	wierzyciele	wkrótce	zaczną	stawiać	żądania.

Nie	 mieli	 do	 kogo	 się	 zwrócić.	 Jej	 rodzina,	 głównie	 ze	 względu	 na	 ojca,	 była znienawidzona	 nawet	 przez	 sojuszników.	 Arcyksiążę	 Valam	 –	 oświecony,	 któremu	 jej ród	składał	hołd	lenny	–	niedomagał	i	nie	chronił	ich	już	tak	jak	kiedyś.	Kiedy	rozejdą się	wieści,	że	jej	ojciec	nie	żyje,	a	rodzina	zbankrutowała,	będzie	to	koniec	rodu	Davar.

Zostaną	wchłonięci	i	poddani	innemu	rodowi.

Za	karę	będą	pracować	do	utraty	sił	–	właściwie	mogą	nawet	zostać	zamordowani

przez	 niezadowolonych	 wierzycieli.	 Zapobieżenie	 temu	 zależało	 od	 Shallan,	 a

pierwszy	krok	stanowiła	Jasnah	Kholin.

Shallan	odetchnęła	głęboko	i	wyszła	za	róg.



„Umieram,	 prawda?	 Uzdrowicielu,	 dlaczego	 odbierasz	 mi	 krew?	 Kim	 jest	 ten	 obok ciebie,	 z	 głową	 pełną	 linii?	 Widzę	 odległe	 słońce,	 ciemne	 i	 zimne,	 świecące	 na	 czarnym niebie”.

Zebrane	 drugiego	 dnia	 Jesnan	 roku	 1172,	 jedenaście	 sekund	 przed	 śmiercią.

Badanym	był	przewodnik	chulli	z	Reshi.	Próbka	godna	szczególnej	uwagi.

–	Dlaczego	nie	płaczesz?	–	spytała	wiatrospren.

Kaladin	 usiadł,	 zwrócony	 plecami	 do	 kąta	 klatki,	 i	 spuścił	 wzrok.	 Deski	 podłogi były	tu	pełne	drzazg,	jakby	ktoś	wbijał	w	nie	paznokcie.	Nierówny	fragment	deski	był

ciemniejszy	 w	 miejscu,	 gdzie	 szare	 drewno	 wchłonęło	 krew.	 Próżna,	 szaleńcza	 próba ucieczki.

Wóz	toczył	się	dalej.	Ta	sama	rutyna	każdego	dnia.	Budzili	się	zdrętwiali	i	obolali

po	 nocy	 spędzonej	 bez	 materacy	 i	 koców.	 Z	 kolejnych	 wozów	 wyprowadzano

niewolników,	 zakuwano	 ich	 w	 kajdany	 i	 pozwalano,	 by	 pokręcili	 się	 po	 okolicy	 i wypróżnili	się.	Później	znów	zamykano	ich	w	klatkach,	karmiono	poranną	porcją	brei,

a	 następnie	 wagony	 toczyły	 się	 aż	 do	 popołudniowej	 brei.	 Znów	 jechali.	 Wieczorna breja	i	kubek	wody	przed	snem.

Piętno	 shash	 na	 czole	 Kaladina	 było	 wciąż	 pokryte	 popękanymi	 strupami	 i krwawiło.	Dobrze,	że	choć	dach	klatki	dawał	osłonę	przed	słońcem.

Wiatrospren	zmieniła	się	w	mgiełkę	i	uniosła	jak	niewielka	chmurka.	Zbliżyła	się

do	 Kaladina,	 a	 ruch	 ten	 ukazał	 jej	 twarz	 z	 przodu	 chmury,	 jakby	 rozproszył	 mgłę, odkrywając	 coś	 bardziej	 materialnego	 pod	 spodem.	 Mglistego,	 kobiecego	 i

kanciastego.	 Z	 zaciekawionymi	 oczami.	 Nie	 przypominała	 żadnego	 sprena,	 którego kiedykolwiek	widział.

–	Inni	płaczą	w	nocy	–	powiedziała.	–	Ale	ty	nie.

–	A	 dlaczego	 miałbym	 płakać?	 –	 spytał,	 znów	 opierając	 głowę	 o	 pręty.	 –	 Co	 by	 to dało?

–	Nie	wiem.	Dlaczego	ludzie	płaczą?

Uśmiechnął	się,	przymykając	oczy.

–	Zapytaj	Wszechmocnego,	dlaczego	ludzie	płaczą,	malutki	sprenie.	Nie	mnie.

Na	 jego	 czole	 perlił	 się	 pot,	 gdyż	 lato	 na	 wschodzie	 było	 wilgotne.	 Ściekając	 do rany,	wywoływał	jej	pieczenie.	Kaladin	miał	nadzieję,	że	wkrótce	czeka	ich	znów	parę

tygodni	 wiosny.	 Pogoda	 i	 pory	 roku	 były	 nieprzewidywalne.	 Nikt	 nie	 wiedział,	 ile potrwają,	choć	zazwyczaj	każda	kończyła	się	po	kilku	tygodniach.

Wóz	toczył	się	dalej.	Po	jakimś	czasie	poczuł	światło	słońca	na	twarzy.	Otworzył

oczy.	 Promienie	 słońca	 wpadały	 przez	 górną	 część	 klatki.	 Musiała	 być	 druga	 albo trzecia	 po	 południu.	 A	 co	 z	 popołudniową	 breją?	 Kaladin,	 chwyciwszy	 jedną	 ręką	 za kraty,	wstał.	Nie	widział	Tvlakva	prowadzącego	pierwszy	wóz,	jedynie	Blutha	za	nim.

Najemnik	miał	brudną	koszulę,	wiązaną	z	przodu,	i	nosił	kapelusz	z	szerokim	rondem

dla	 ochrony	 przed	 słońcem.	 Jego	 włócznia	 i	 pałka	 leżały	 obok	 na	 ławce.	 Nie	 nosił

miecza	–	nawet	Tvlakv	tego	nie	ryzykował	tak	blisko	ziem	Alethi.

Trawa	 nadal	 rozstępowała	 się	 przed	 wozami,	 znikając	 tuż	 przed	 nimi	 i

wyślizgując	 się	 ponownie	 po	 ich	 przejeździe.	 Okolicę	 porastały	 dziwne	 zarośla, których	 Kaladin	 nie	 rozpoznawał.	 Miały	 grube	 pędy,	 łodygi	 i	 kolczaste	 zielone	 igły.

Kiedy	 któryś	 z	 wozów	 za	 bardzo	 się	 zbliżał,	 igły	 znikały	 w	 łodygach,	 pozostawiając powykręcane,	 przypominające	 robaki	 pnie	 z	 sękatymi	 gałęziami.	 Na	 wzgórzach	 było ich	pełno,	wznosiły	się	z	porośniętych	trawą	skał	niczym	miniaturowi	strażnicy.

Wóz	 jechał	 dalej,	 choć	 minęło	 już	 południe.	 Dlaczego	 nie	 zatrzymujemy	 się	 na breję?

Pierwszy	 wóz	 w	 końcu	 się	 zatrzymał.	 Dwa	 inne	 zahamowały	 z	 szarpnięciem	 za

nim,	 chulle	 o	 czerwonych	 skorupach	 z	 niepokojem	 wachlowały	 czułkami.

Przypominające	 kształtem	 skrzynie	 stwory	 miały	 wypukłe	 kamienne	 skorupy	 i	 grube czerwone	 łapy	 niczym	 pnie.	 Kaladin	 słyszał,	 że	 ich	 szczypce	 mogły	 złamać	 ramię dorosłego	mężczyzny.	Ale	chulle	były	spokojne,	szczególnie	te	udomowione,	i	w	wojsku

nie	słyszał,	by	komukolwiek	zrobiły	coś	więcej	niż	delikatne	uszczypnięcie.

Bluth	i	Tag	zeszli	z	wozów	i	podeszli	do	Tvlakva.	Handlarz	niewolników	stanął	na

koźle,	 osłonił	 oczy	 przed	 białym	 blaskiem	 słońca	 i	 uniósł	 arkusz	 papieru.	 Zaczęła	 się kłótnia.	 Tvlakv	 machał	 w	 stronę,	 w	 którą	 jechali,	 po	 czym	 wskazywał	 na	 papier	 w dłoni.

–	 Zgubiłeś	 się,	 Tvlakv?!	 –	 zawołał	 Kaladin.	 –	 Może	 powinieneś	 pomodlić	 się	 do Wszechmocnego	 o	 wskazówki.	 Słyszałem,	 że	 ma	 słabość	 do	 handlarzy	 niewolników.

Ma	dla	ciebie	specjalną	komnatę	w	Potępieniu.

Po	 lewej	 Kaladina	 jeden	 z	 niewolników	 –	 brodaty	 mężczyzna,	 który	 rozmawiał	 z nim	 przed	 kilkoma	 dniami	 –	 odsunął	 się	 nieco,	 nie	 chcąc	 znajdować	 się	 w	 pobliżu człowieka,	który	prowokował	handlarza.

Tvlakv	 zawahał	 się,	 po	 czym	 krótko	 machnął	 na	 najemników,	 każąc	 im	 się

uciszyć.	Korpulentny	mężczyzna	zeskoczył	z	wozu	i	podszedł	do	Kaladina.

–	Ty	–	powiedział.	–	Dezerterze.	Armie	Alethi	przechodzą	przez	te	tereny	w	drodze

na	wojnę.	Znasz	tę	okolicę?

–	Pozwól	mi	zobaczyć	mapę	–	odparł	Kaladin.

Tvlakv	zawahał	się,	po	czym	uniósł	ją	do	oczu	niewolnika.

Kaladin	 sięgnął	 przez	 kraty	 i	 złapał	 papier.	 Następnie,	 nawet	 na	 niego	 nie spoglądając,	rozerwał	go	na	dwie	części.	W	ciągu	kilku	chwil	na	oczach	przerażonego

Tvlakva	rozszarpał	mapę	na	strzępy.

Handlarz	zawołał	najemników,	lecz	kiedy	dotarli	do	wozu,	Kaladin	rzucił	w	nich dwiema	garściami	strzępków.

–	 Szczęśliwego	 Przesilenia,	 sukinsyny	 –	 powiedział,	 gdy	 zatańczyły	 wokół	 nich kawałki	papieru.

Odwrócił	 się,	 przeszedł	 na	 drugą	 stronę	 klatki	 i	 usiadł,	 zwrócony	 twarzą	 w	 ich stronę.

Tvlakv	 stał	 oniemiały.	 Później,	 czerwony	 na	 twarzy,	 wskazał	 na	 Kaladina	 i

wysyczał	 coś	 do	 najemników.	 Bluth	 zrobił	 krok	 w	 stronę	 klatki,	 ale	 wyraźnie	 zmienił

zdanie.	Spojrzał	 na	pracodawcę,	 wzruszył	ramionami	 i	odszedł.	 Tvlakv	zwrócił	 się	 do Taga,	lecz	drugi	najemnik	jedynie	potrząsnął	głową	i	powiedział	coś	cicho.

Po	 kilku	 minutach	 gotowania	 się	 ze	 złości	 na	 tchórzliwych	 najemników,	 Tvlakv obszedł	 klatkę	 i	 podszedł	 do	 miejsca,	 gdzie	 siedział	 Kaladin.	 Co	 zadziwiające,	 kiedy się	odezwał,	mówił	spokojnym	tonem.

–	 Widzę,	 że	 jesteś	 bystry,	 dezerterze.	 Uczyniłeś	 się	 bezcennym.	 Inni	 niewolnicy nie	pochodzą	z	tych	okolic,	a	ja	nigdy	tędy	nie	jechałem.	Możesz	się	targować.	Czego

chcesz	 w	 zamian	 za	 poprowadzenie	 nas?	 Mogę	 ci	 zaproponować	 dodatkowy	 posiłek dziennie,	jeśli	mnie	zadowolisz.

–	Chcesz,	żebym	poprowadził	karawanę?

–	Wskazówki	wystarczą.

–	Dobrze.	Najpierw	znajdź	urwisko.

–	A	ono	pozwoli	ci	się	lepiej	rozejrzeć	po	okolicy?

–	Nie	–	odparł	Kaladin.	–	Będę	miał	cię	z	czego	zrzucić.

Tvlakv	 z	 irytacją	 poprawił	 czapkę	 na	 głowie	 i	 założył	 jedną	 z	 długich	 białych brwi	za	ucho.

–	 Nienawidzisz	 mnie.	 To	 dobrze.	 Nienawiść	 doda	 ci	 sił,	 sprawi,	 że	 pójdziesz	 za dużą	sumę.	Ale	nie	znajdziesz	zemsty	na	mnie,	jeśli	nie	będę	miał	okazji	zabrać	cię	na targ.	 Ja	 nie	 pozwolę	 ci	 uciec.	 Ale	 może	 ktoś	 inny	 to	 zrobi.	 Tak	 naprawdę	 chcesz	 być sprzedany,	nie?

–	Nie	pragnę	zemsty	–	odparł	Kaladin.

Wiatrospren	 wróciła	 –	 wcześniej	 zniknęła	 na	 chwilę,	 żeby	 zbadać	 jeden	 z

dziwacznych	krzewów.	Zatrzymała	się	w	powietrzu	i	zaczęła	spacerować	wokół	twarzy

Tvlakva,	przyglądając	się	jej	uważnie.	On	najwyraźniej	jej	nie	widział.

Tvlakv	zmarszczył	czoło.

–	Żadnej	zemsty?

–	To	nie	działa	–	wyjaśnił	Kaladin.	–	Tego	nauczyłem	się	przed	laty.

–	Przed	laty?	Nie	możesz	mieć	więcej	niż	osiemnaście	lat,	dezerterze.

Dobrze	się	domyślał.	Kaladin	miał	dziewiętnaście	lat.	Czy	minęły	zaledwie	cztery

lata,	 od	 kiedy	 zaciągnął	 się	 do	 armii	 Amarama?	 Miał	 wrażenie,	 że	 postarzał	 się	 co najmniej	o	tuzin.

–	Jesteś	młody	–	mówił	dalej	Tvlakv.	–	Mógłbyś	uciec	przed	tym	losem.	Znane	są

przypadki,	gdy	ludzie	przeżyli	swoje	piętna	niewolnika…	mógłbyś	spłacić	swoją	cenę,

rozumiesz?	 Albo	 przekonać	 jednego	 z	 panów,	 by	 zwrócił	 ci	 wolność.	 Mógłbyś	 znów zostać	wolnym	człowiekiem.	To	wcale	nie	jest	takie	nieprawdopodobne.

Kaladin	prychnął.

–	Nigdy	nie	będę	wolny	od	tego	piętna,	Tvlakv.	Na	pewno	wiesz,	że	próbowałem

uciec	 dziesięć	 razy	 i	 mi	 się	 nie	 powiodło.	 Twoi	 najemnicy	 podchodzą	 do	 mnie	 z nieufnością	nie	tylko	przez	te	glify	na	głowie.

–	Wcześniejsza	porażka	nie	oznacza,	że	nie	ma	szansy	na	przyszłość,	prawda?

–	Skończyłem	z	tym.	Nie	obchodzi	mnie	to.	–	Spojrzał	z	ukosa	na	handlarza.	–	Poza

tym,	sam	nie	wierzysz	w	to,	co	mówisz.	Wątpię,	by	człowiek	taki	jak	ty	mógł	zasnąć	w

nocy,	 gdyby	 sądził,	 że	 sprzedawani	 przez	 niego	 niewolnicy	 mają	 najmniejszą	 szansę odzyskać	swobodę	i	go	odnaleźć.

Tvlakv	roześmiał	się.

–	 Być	 może,	 dezerterze.	 Być	 może	 masz	 rację.	 A	 być	 może	 po	 prostu	 sądzę,	 że gdybyś	miał	odzyskać	wolność,	odszukałbyś	pierwszego	człowieka,	który	sprzedał	cię

w	niewolę,	rozumiesz?	Czy	to	nie	był	lord	Amaram?	Jego	śmierć	ostrzeże	mnie,	że	mam

uciekać.

Skąd	 wiedział?	 Gdzie	 usłyszał	 o	 Amaramie?	 Odnajdę	 go,	 pomyślał	 Kaladin.

Wypatroszę	gołymi	rękami.	Skręcę	mu	kark	i…

–	 Tak	 –	 stwierdził	 Tvlakv,	 wpatrując	 się	 w	 twarz	 Kaladina	 –	 nie	 byłeś	 szczery, kiedy	mówiłeś,	że	nie	pragniesz	zemsty.	Rozumiem.

–	 Skąd	 wiesz	 o	 Amaramie?	 –	 spytał	 Kaladin,	 marszcząc	 czoło.	 –	 Od	 tego	 czasu zmieniłem	pół	tuzina	właścicieli.

–	 Ludzie	 gadają.	 Handlarze	 niewolników	 bardziej	 niż	 inni.	 Widzisz,	 musimy

przyjaźnić	się	ze	sobą,	bo	innym	przeszkadza	nasze	towarzystwo.

–	W	takim	razie	wiesz,	że	nie	dostałem	tego	piętna	za	dezercję.

–	Ach,	ale	tak	musimy	udawać,	rozumiesz?	Ludzie	winni	zbrodni	nie	sprzedają	się

dobrze.	 Przez	 ten	 glif	 shash	 na	 twoim	 czole	 trudno	 mi	 będzie	 uzyskać	 dobrą	 cenę.	 A jeśli	 nie	 uda	 mi	 się	 ciebie	 sprzedać,	 to…	 cóż,	 wolałbyś	 się	 tego	 nie	 dowiedzieć.	 I dlatego	 odegramy	 mały	 teatrzyk.	 Ja	 będę	 mówił,	 że	 jesteś	 dezerterem.	 A	 ty	 nic	 nie powiesz.	To	chyba	łatwa	rola,	nie	sądzisz?

–	To	nielegalne.

–	Nie	jesteśmy	w	Alethkarze	–	odparł	Tvlakv	–	więc	prawo	się	nie	liczy.	Poza	tym,

dezercja	 była	 oficjalnym	 powodem,	 dla	 którego	 zostałeś	 sprzedany.	 Jeśli	 będziesz	 się upierał,	że	jest	inaczej,	nie	zyskasz	nic,	poza	opinią	nieuczciwego.

–	Poza	narobieniem	ci	kłopotów.

–	Ale	właśnie	powiedziałeś,	że	nie	pragniesz	się	na	mnie	zemścić.

–	Jeszcze	mogę	to	poczuć.

Tvlakv	roześmiał	się.

–	Ach,	 jeśli	 do	 tej	 pory	 nie	 poczułeś,	 to	 już	 pewnie	 nie	 poczujesz!	 Poza	 tym,	 czyż nie	 groziłeś,	 że	 zrzucisz	 mnie	 z	 urwiska?	 Sądzę,	 że	 już	 to	 czujesz.	 Ale	 teraz	 musimy omówić	dalsze	kroki.	Jak	wiesz,	moją	mapę	spotkał	przedwczesny	koniec.

Kaladin	zawahał	się,	po	czym	westchnął.

–	Nie	wiem	–	powiedział	szczerze.	–	Też	nigdy	nie	byłem	w	tych	okolicach.

Tvlavk	zmarszczył	czoło.	Pochylił	się	bliżej	klatki	i	przyjrzał	uważnie	Kaladinowi,

choć	wciąż	trzymał	się	na	dystans.	Po	chwili	potrząsnął	głową.

–	 Wierzę	 ci,	 dezerterze.	 Jaka	 szkoda.	 Cóż,	 będę	 musiał	 zaufać	 swojej	 pamięci.

Mapa	i	tak	była	kiepska.	Niemal	się	cieszę,	że	ją	porwałeś,	bo	mnie	samego	również	to kusiło.	 Jeśli	 przypadkiem	 wpadnę	 na	 portrety	 byłych	 żon,	 upewnię	 się,	 że	 trafią	 w twoje	ręce,	i	skorzystam	z	twoich	niezwykłych	talentów.

Z	tymi	słowy	odszedł.

Kaladin	odprowadził	go	wzrokiem,	po	czym	zaklął.

–	 Dlaczego	 to	 powiedziałeś?	 –	 spytała	 wiatrospren,	 podchodząc	 do	 niego	 z

przechyloną	głową.

–	Prawie	go	polubiłem	–	odparł	Kaladin,	waląc	głową	w	kraty.

–	Ale…	po	tym,	co	zrobił…

Kaladin	wzruszył	ramionami.

–	 Nie	 powiedziałem,	 że	 Tvlakv	 nie	 jest	 sukinsynem.	 Po	 prostu	 jest	 sukinsynem, którego	da	się	lubić.	–	Zawahał	się,	skrzywił.	–	Tacy	są	najgorsi.	Kiedy	się	ich	zabija, kończy	się	z	poczuciem	winy.

*

W	 czasie	 arcyburz	 wóz	 przeciekał.	 Nie	 było	 to	 niczym	 zaskakującym,	 Kaladin

podejrzewał,	 że	 Tvlakva	 do	 handlu	 niewolnikami	 zmusiło	 pechowe	 zrządzenie	 losu.

Wolałby	 raczej	 handlować	 innymi	 towarami,	 ale	 coś	 –	 brak	 pieniędzy,	 konieczność pośpiesznego	 opuszczenia	 poprzedniego	 środowiska	 –	 zmusiło	 go	 do	 zajęcia	 się najmniej	szanowanym	zajęciem.

Ludzie	 tacy	 jak	 on	 nie	 mogli	 sobie	 pozwolić	 na	 luksusy	 ani	 nawet	 porządną jakość.	 Z	 trudem	 wychodzili	 z	 długów.	 W	 tym	 wypadku	 oznaczało	 to	 wozy,	 które przeciekały.	 Zabite	 deskami	 boki	 były	 wystarczająco	 mocne,	 by	 wytrzymać	 wichurę, ale	przebywający	wewnątrz	nie	mogli	czuć	się	wygodnie.

Tvlakv	niemal	nie	zdążył	przygotować	się	do	arcyburzy.	Najwyraźniej	na	podartej

przez	 Kaladina	 mapie	 znajdowała	 się	 również	 rozpiska	 z	 datami	 burz,	 którą	 handlarz kupił	 od	 wędrownego	 strażnika	 burz.	 Pojawienie	 się	 arcyburz	 dawało	 się	 wyliczyć.

Ojciec	Kaladina	traktował	to	jako	rozrywkę.	Osiem	razy	na	dziesięć	podawał	właściwą

datę.

Deski	zagrzechotały	o	pręty	klatki,	kiedy	wichura	uderzyła	w	pojazd,	potrząsając

nim	 i	 sprawiając,	 że	 podskakiwał	 jak	 zabawka	 olbrzyma.	 Drewno	 jęczało	 i	 przez pęknięcia	 do	 wnętrza	 wpadały	 strugi	 lodowatej	 wody.	 Blask	 błyskawic	 również

wpadał	do	środka,	razem	z	grzmotami.	To	było	jedyne	źródło	światła.

Od	 czasu	 do	 czasu	 światło	 migotało	 bez	 grzmotu.	 Wtedy	 niewolnicy	 jęczeli	 ze strachu,	 myśląc	 o	 Ojcu	 Burz,	 cieniach	 Zaginionych	 Świetlistych	 albo	 Pustkowcach	 –

wszyscy	 z	 nich	 mieli	 rzekomo	 nawiedzać	 najpotężniejsze	 z	 arcyburz.	 Kulili	 się	 razem na	drugim	końcu	wozu,	ogrzewając	się	nawzajem.	Kaladin	im	w	tym	nie	przeszkadzał,

sam	usiadł	z	plecami	zwróconymi	do	krat.

Nie	 obawiał	 się	 opowieści	 o	 istotach,	 które	 wędrowały	 pośród	 arcyburz.	 W

wojsku	 był	 zmuszony	 przeżyć	 arcyburzę	 czy	 dwie	 pod	 skalnym	 nawisem	 lub	 w	 innej zaimprowizowanej	kryjówce.	Nikt	nie	lubił	przebywać	na	zewnątrz	podczas	burzy,	ale

czasem	 nie	 dało	 się	 tego	 uniknąć.	 Stwory	 wędrujące	 podczas	 arcyburzy	 –	 być	 może nawet	sam	Ojciec	Burz	–	nie	były	nawet	w	połowie	tak	zabójcze,	jak	kamienie	i	gałęzie unoszone	 w	 powietrze.	 W	 rzeczy	 samej,	 początkowy	 napór	 wody	 i	 wiatru	 –	 burzowy mur	–	był	najbardziej	niebezpieczny.	Im	dłużej	człowiek	wytrzymał	po	nim,	tym	słabsza stawała	się	burza,	kończąc	się	łagodnym	deszczykiem.

Nie,	 nie	 przejmował	 się	 Pustkowcami	 szukającymi	 ciał,	 którymi	 mogliby	 się

pożywić.	 Martwił	 się,	 że	 coś	 się	 stanie	 Tvlakvowi.	 Handlarz	 niewolników	 spędzał

arcyburzę	 w	 ciasnym	 drewnianym	 pomieszczeniu	 wbudowanym	 w	 dno	 jego	 wozu.

Wydawało	się	to	najbezpieczniejszym	miejscem	w	karawanie,	ale	pechowy	przypadek

–	 głaz	 niesiony	 burzą,	 zawalenie	 się	 całego	 wozu	 –	 mógł	 go	 zabić.	 A	 wtedy,	 jak spodziewał	się	Kaladin,	Bluth	i	Tag	uciekliby,	pozostawiając	wszystkich	w	klatkach	z

zamkniętymi	 drewnianymi	 bokami.	 Niewolnicy	 umarliby	 powolną	 śmiercią	 z	 głodu	 i pragnienia,	gotując	się	w	swoich	skrzyniach.

Burza	 wciąż	 szalała,	 wstrząsając	 wozem.	 Te	 wichury	 czasem	 wydawały	 się

żywymi	 istotami.	 A	 któż	 mógł	 powiedzieć,	 że	 nimi	 nie	 są?	 Czy	 wiatrospreny	 coś ciągnęło	do	podmuchów	wiatru,	czy	też	same	były	podmuchami	wiatru?	Duszami	mocy,

która	teraz	tak	bardzo	pragnęła	zniszczyć	wóz	Kaladina?

Mocy	tej	–	świadomej	czy	nie	–	się	nie	powiodło.	Wozy	przymocowano	łańcuchami

do	 pobliskich	 skał	 i	 zablokowano	 koła.	 Uderzenia	 wiatru	 stawały	 się	 coraz	 bardziej leniwe.	 Błyskawice	 przestały	 migotać,	 a	 doprowadzające	 do	 szaleństwa	 bębnienie wiatru	 zmieniło	 się	 w	 ciche	 stukanie.	 Tylko	 raz	 w	 czasie	 ich	 podróży	 jeden	 z	 wozów się	 przewrócił.	 Zarówno	 on	 sam,	 jak	 i	 niewolnicy	 wewnątrz	 przeżyli	 z	 niewielkimi zadrapaniami	i	sińcami.

Boczna	 ściana	 na	 prawo	 od	 Kaladina	 nagle	 zadrżała	 i	 opadła,	 kiedy	 Bluth	 zdjął

klamry	 zabezpieczające.	 Najemnik	 włożył	 skórzany	 płaszcz	 dla	 ochrony	 przed

wilgocią,	 a	 z	 ronda	 jego	 kapelusza	 spływały	 strumienie	 wody,	 kiedy	 odsłonił	 pręty	 –

oraz	znajdujących	się	wewnątrz	mężczyzn.	Woda	była	zimna,	choć	nie	lodowata,	jak	w

chwili	 największego	 naporu	 arcyburzy.	 Zalała	 Kaladina	 i	 skulonych	 niewolników.

Tvlakv	 zawsze	 kazał	 otwierać	 wozy	 przed	 końcem	 deszczu	 –	 twierdził,	 że	 to	 jedyny sposób,	by	zmyć	smród	wiezionych	wewnątrz	ludzi.

Bluth	 wsunął	 drewniany	 bok	 na	 miejsce	 pod	 wozem,	 po	 czym	 otworzył	 dwa

pozostałe.	Tylko	ściany	z	przodu	wozu,	tuż	za	kozłem,	nie	dało	się	zdemontować.

–	Trochę	za	wcześnie,	żebyś	zdejmował	boki,	Bluth	–	zauważył	Kaladin.

Jeszcze	 nie	 zaczęło	 się	 pożegnanie,	 ów	 okres	 pod	 koniec	 arcyburzy,	 kiedy	 padał

łagodny	deszczyk.	Ten	deszcz	wciąż	mocno	padał	i	od	czasu	do	czasu	nadal	pojawiały

się	podmuchy	wiatru.





–	Pan	chce,	żebyście	byli	dziś	bardzo	czyści.

–	 Dlaczego?	 –	 spytał	 Kaladin,	 podnosząc	 się.	 Jego	 poszarpane	 brązowe	 łachmany ociekały	wodą.

Bluth	go	zignorował.

Może	zbliżamy	się	do	celu?	–	pomyślał	Kaladin,	przyglądając	się	okolicy.

W	 ciągu	 ostatnich	 kilku	 dni	 wzgórza	 ustąpiły	 nierównym	 skalnym	 formacjom	 –

miejscom,	 gdzie	 wichury	 pozostawiły	 urwiska	 i	 poszarpane	 granie.	 Trawa	 wyrastała na	 kamienistych	 zboczach,	 na	 które	 padało	 najwięcej	 słońca,	 a	 w	 cieniu	 wyrastało mnóstwo	 innych	 roślin.	 Czas	 tuż	 po	 arcyburzy	 był	 okresem,	 kiedy	 kraina	 najbardziej się	 ożywiała.	 Polipy	 skałopąków	 pękały	 i	 wypuszczały	 pędy.	 Inne	 rodzaje	 pnączy wysuwały	 się	 z	 rozpadlin,	 zlizując	 wodę.	 Krzewy	 i	 drzewa	 rozwijały	 liście.	 Kremliki wszelkiego	 rodzaju	 pełzły	 przez	 kałuże,	 korzystając	 z	 bankietu.	 Owady	 bzyczały	 w powietrzu,	 a	 większe	 skorupiaki	 –	 kraby	 i	 nogacze	 –	 wychodziły	 z	 kryjówek.

Wydawało	się,	że	ożywają	nawet	skały.

Kaladin	 zauważył	 nad	 sobą	 pół	 tuzina	 wiatrosprenów,	 ich	 przezroczyste	 postaci goniły	 –	 a	 może	 wykorzystywały	 –	 ostatnie	 podmuchy	 burzy.	 Wokół	 roślin	 unosiły	 się niewielkie	światełka.	Życiospreny.	Wyglądały	jak	drobiny	świetlistego	zielonego	pyłu lub	malutkie	przezroczyste	owady.

Nogacz	 uniósł	 włosowate	 kolce	 w	 powietrze,	 by	 ostrzegały	 go	 przed	 wszelkimi zmianami	 wiatru,	 i	 zaczął	 wspinać	 się	 wzdłuż	 boku	 wozu,	 a	 z	 jego	 długiego	 ciała wyrastało	 mnóstwo	 par	 nóg.	 Stwór	 wyglądał	 znajomo,	 ale	 Kaladin	 nigdy	 nie	 widział

nogacza	 o	 tak	 fioletowej	 skorupie.	 Gdzie	 Tvlakv	 prowadził	 karawanę?	 Te	 opuszczone zbocza	doskonale	nadawałyby	się	na	pola	uprawne.	W	sezonie	słabszych	arcyburz,	po Płaczu,	można	by	rozprowadzić	po	nich	sok	karlaków,	zmieszany	z	nasionami	lawisów.

W	ciągu	czterech	miesięcy	na	całym	zboczu	wyrosłyby	polipy	wielkości	męskiej	głowy,

gotowe,	by	je	otworzyć	i	wyjąć	zgromadzone	wewnątrz	ziarno.

Chulle	 kręciły	 się	 dookoła,	 zajadając	 się	 skałopąkami,	 ślimakami	 i	 mniejszymi skorupiakami,	 które	 pojawiły	 się	 po	 burzy.	 Tag	 i	 Bluth	 w	 milczeniu	 zaprzęgli	 stwory, kiedy	 Tvlakv	 z	 ponurą	 miną	 wydostał	 się	 ze	 swojego	 wodoszczelnego	 schronienia.

Handlarz	miał	czapkę	i	czarny	płaszcz	dla	ochrony	przed	deszczem.	Rzadko	wychodził

przed	 końcem	 arcyburzy,	 musiało	 mu	 bardzo	 zależeć	 na	 dotarciu	 do	 celu.	 Czy znajdowali	 się	 tak	 blisko	 wybrzeża?	 To	 było	 jedyne	 miejsce,	 gdzie	 pośród	 Niczyich Wzgórz	mogli	znaleźć	miasta.

Po	 kilku	 minutach	 wozy	 znów	 ruszyły	 po	 nierównej	 ziemi.	 Kaladin	 usadowił	 się wygodniej.	 Niebo	 rozjaśniło	 się,	 burza	 stała	 się	 pasmem	 ciemności	 na	 zachodnim horyzoncie.	 Słońce	 przyniosło	 jakże	 potrzebne	 ciepło	 i	 niewolnicy	 pławili	 się	 w	 jego blasku.	Ich	ubrania	ociekały	wodą,	która	spływała	dalej	z	tyłu	kołyszącego	się	wozu.

Do	 Kaladina	 podleciało	 przezroczyste	 pasmo	 światła.	 Zaczynał	 uważać	 obecność

wiatrosprena	za	coś	oczywistego.	Zniknęła	na	czas	arcyburzy,	ale	wróciła.	Jak	zawsze.

–	Widziałem	innych	z	twojego	rodzaju	–	powiedział	Kaladin	od	niechcenia.

–	 Innych?	 –	 powtórzyła,	 przyjąwszy	 postać	 młodej	 kobiety.	 Potem	 zaczęła	 krążyć wokół	 niego	 w	 powietrzu,	 obracając	 się	 od	 czasu	 do	 czasu,	 tańcząc	 do	 niesłyszalnej muzyki.

–	Wiatrospreny	–	wyjaśnił	Kaladin.	–	Goniące	burzę.	Jesteś	pewna,	że	nie	chcesz

pójść	za	nimi?

Spojrzała	z	tęsknotą	na	zachód.

–	Nie	–	powiedziała	w	końcu,	wciąż	tańcząc.	–	Podoba	mi	się	tutaj.

Kaladin	 wzruszył	 ramionami.	 Przestała	 robić	 mu	 tak	 wiele	 psikusów	 jak

wcześniej,	więc	on	postanowił	nie	irytować	się	jej	obecnością.

–	W	pobliżu	są	inni	–	powiedziała.	–	Inni	tacy	jak	ty.

–	Niewolnicy?

–	Nie	wiem.	Ludzie.	Nie	tacy	jak	tu.	Inni.

–	Gdzie?

Przezroczystym	białym	palcem	wskazała	na	wschód.

–	Tam.	Dużo.	Mnóstwo.

Kaladin	 wstał.	 Trudno	 mu	 było	 uwierzyć,	 że	 spren	 umiał	 oceniać	 odległości	 i liczby.	 Tak…	 Kaladin	 zmrużył	 oczy,	 wpatrując	 się	 w	 horyzont.	 Dym.	 Z	 kominów?

Podmuch	wiatru	przyniósł	jego	woń	–	gdyby	nie	deszcz,	poczułby	go	wcześniej.

Czy	 powinno	 go	 to	 obchodzić?	 Nieważne,	 gdzie	 był	 niewolnikiem	 –	 nadal	 był

niewolnikiem.	Zaakceptował	 takie	życie.	 To	był	 jego	sposób.	 Nie	przejmować	 się,	 nie martwić.

Mimo	 to	 spoglądał	 z	 zaciekawieniem,	 kiedy	 wóz	 wspiął	 się	 na	 zbocze	 wzgórza	 i

niewolnicy	 mogli	 zobaczyć,	 co	 leży	 przed	 nimi.	 To	 nie	 było	 miasto,	 lecz	 coś wspanialszego,	większego.	Ogromny	obóz	wojskowy.

–	Wielki	Ojcze	Burz…	–	wyszeptał	Kaladin.

Dziesięć	 wielkich	 armii	 obozowało	 zgodnie	 ze	 znajomym	 wzorcem	 typowym	 dla

Alethich	 –	 w	 kręgach,	 zgodnie	 ze	 stopniem	 –	 markietani	 na	 zewnątrz,	 najemnicy	 w kręgu	tuż	przy	nich,	żołnierze	obywatele	blisko	środka,	jasnoocy	oficerowie	w	samym centrum.	Obozowali	w	formacjach	skalnych	przypominających	ogromne	kratery,	jednak

ich	zbocza	były	bardziej	nierówne	i	poszarpane.	Jak	pęknięte	skorupy	jaja.

Kaladin	 przed	 ośmioma	 miesiącami	 pozostawił	 taką	 armię,	 choć	 siły	 Amarama

były	 zdecydowanie	 mniejsze.	 Ten	 obóz	 zajmował	 wiele	 mil	 skał,	 rozciągając	 się	 na północ	 i	 południe.	 Tysiące	 sztandarów	 z	 tysiącami	 różnych	 rodowych	 par	 glifów łopotały	dumnie	na	wietrze.	Widział	pojedyncze	namioty	–	głównie	poza	armiami	–	ale większość	 oddziałów	 kwaterowała	 w	 dużych	 kamiennych	 koszarach.	 A	 to	 oznaczało Duszniki.

Nad	obozem	bezpośrednio	przed	nimi	wznosił	się	sztandar,	który	Kaladin	widział

w	 księgach.	 Ciemnoniebieski	 z	 białymi	 glifami	 –	 khokh	 i	 linil,	 stylizowane	 i wymalowane	jako	miecz	przed	koroną.	Ród	Kholin.	Ród	króla.

Kaladin	 z	 oszołomieniem	 spojrzał	 ponad	 armiami.	 Krajobraz	 na	 wschodzie

przypominał	 to,	 co	 słyszał	 w	 dziesiątkach	 różnych	 opowieści	 opisujących	 kampanię króla	 przeciwko	 zdradzieckim	 Parshendim.	 Była	 to	 ogromna	 kamienna	 równina	 –	 tak szeroka,	 że	 nie	 widział	 jej	 drugiego	 końca	 –	 poprzecinana	 rozpadlinami	 i	 szczelinami szerokimi	na	dwadzieścia	lub	trzydzieści	stóp.	Były	tak	głębokie,	że	znikały	w	mroku	i tworzyły	 mozaikę	 nierównych	 płaskowyżów.	 Część	 wielka,	 inne	 malutkie.	 Potężna równina	 przypominała	 z	 wyglądu	 półmisek,	 który	 został	 stłuczony,	 a	 później poskładany	z	niewielkimi	lukami	między	częściami.

–	Strzaskane	Równiny	–	wyszeptał	Kaladin.

–	Co	takiego?	–	spytała	wiatrospren.	–	Co	się	stało?

Kaladin	w	oszołomieniu	potrząsnął	głową.

–	Spędziłem	całe	lata,	próbując	się	tu	dostać.	Tego	pragnął	Tien,	przynajmniej	pod

koniec.	Aby	tu	dotrzeć,	walczyć	w	armii	króla…

A	teraz	Kaladin	się	tu	znalazł.	W	końcu.	Przypadkiem.	Miał	ochotę	się	roześmiać.

Powinienem	się	zorientować,	pomyślał.	Powinienem	wiedzieć.	Nie	kierowaliśmy	się	w

stronę	wybrzeża	i	miast.	Kierowaliśmy	się	tutaj.	Na	wojnę.

W	 tym	 miejscu	 panowały	 prawa	 i	 zasady	 Alethich.	 Spodziewał	 się,	 że	 Tvlakv

będzie	wolał	tego	uniknąć.	Ale	tu	prawdopodobnie	uzyskałaby	też	najwyższą	cenę.

–	Strzaskane	Równiny?	–	powtórzył	jeden	z	niewolników.	–	Naprawdę?

Inni	 tłoczyli	 się	 przy	 kratach	 i	 wyglądali.	 W	 nagłym	 podnieceniu	 jakby

zapominali	o	swoim	strachu	przed	Kaladinem.

–	 To	 rzeczywiście	 Strzaskane	 Równiny!	 –	 odezwał	 się	 inny	 mężczyzna.	 –	 A	 to armia	króla!

–	Może	odnajdziemy	tu	sprawiedliwość	–	stwierdził	inny.

–	Słyszałem,	że	osobiści	służący	króla	żyją	lepiej	niż	niejeden	kupiec	–	powiedział

kolejny.	 –	 Jego	 niewolnikom	 też	 musi	 być	 lepiej.	 Znajdziemy	 się	 na	 vorińskich ziemiach,	nawet	będziemy	zarabiać!

To	była	prawda.	Kiedy	niewolnicy	pracowali,	musieli	dostawać	niewielką	pensję

–	połowę	tego,	co	dostawał	wolny	robotnik,	a	co	i	tak	często	oznaczało	mniej,	niż	pełny obywatel	otrzymałby	za	taką	samą	pracę.	Ale	prawo	Alethich	tego	wymagało,	i	to	było coś.	 Jedynie	 żarliwcy	 –	 którzy	 i	 tak	 nie	 mogli	 niczego	 posiadać	 na	 własność	 –	 nie musieli	być	opłacani.	I	parshmeni.	Ale	parshmeni	bardziej	przypominali	zwierzęta.

Niewolnik	mógł	wpłacać	swoje	zarobki	na	konto	swojego	długu	i	po	latach	pracy

wykupić	 się	 na	 wolność.	 Teoretycznie.	 Inni	 wciąż	 rozmawiali,	 kiedy	 wozy	 zaczęły toczyć	 się	 w	 dół,	 ale	 Kaladin	 wycofał	 się	 na	 tył	 wozu.	 Podejrzewał,	 że	 możliwość spłacenia	się	była	oszustwem,	mającym	zapewnić	spokój	wśród	niewolników.	Dług	był

ogromny,	 o	 wiele	 większy	 niż	 cena,	 za	 którą	 niewolnik	 został	 sprzedany,	 i	 właściwie nie	dało	się	tyle	zarobić.

Służąc	 poprzednim	 panom,	 domagał	 się	 swojej	 wypłaty.	 Zawsze	 znajdowali

sposoby,	 żeby	 go	 oszukać	 –	 odejmowali	 za	 noclegi	 i	 wyżywienie.	 Tacy	 byli	 jasnoocy.

Roshone,	 Amaram,	 Katarotam…	 Każdy	 jasnooki,	 jakiego	 poznał	 Kaladin,	 czy	 to	 jako niewolnik,	 czy	 wolny	 człowiek,	 okazywał	 się	 zepsuty	 aż	 do	 szpiku	 kości,	 pomimo zewnętrznej	wytworności	i	urody.	Byli	jak	gnijące	trupy	w	najlepszych	jedwabiach.

Inni	 niewolnicy	 wciąż	 rozmawiali	 o	 królewskiej	 armii	 i	 sprawiedliwości.

Sprawiedliwość?	 –	 pomyślał	 Kaladin,	 opierając	 plecy	 o	 kraty.	 Nie	 jestem	 przekonany, czy	coś	takiego	w	ogóle	istnieje.	Ale	i	tak	się	zastanawiał.	To	była	armia	króla	–	armia wszystkich	dziesięciu	arcyksiążąt	–	która	przybyła,	by	wypełnić	Pakt	Zemsty.

Jeśli	 pozwalał	 sobie	 jeszcze	 czegoś	 pragnąć,	 to,	 by	 znów	 móc	 chwycić	 włócznię.

Znów	 walczyć	 i	 spróbować	 odnaleźć	 drogę	 do	 człowieka,	 którym	 kiedyś	 był.

Człowieka,	którego	coś	obchodziło.

I	jeśli	mógł	to	w	ogóle	odnaleźć,	to	właśnie	tutaj.



„Widziałem	 koniec	 i	 słyszałem,	 jak	 go	 nazwano.	 Noc	 Smutków,	 Prawdziwe

Spustoszenie.	Wieczna	Burza”.

Zebrane	 pierwszego	 dnia	 Nanes	 roku	 1172,	 piętnaście	 sekund	 przed	 śmiercią.

Badanym	był	ciemnooki	młodzieniec	nieznanego	pochodzenia.

Shallan	nie	spodziewała	się,	że	Jasnah	Kholin	będzie	tak	piękna.

Odznaczała	 się	 dostojną,	 dojrzałą	 uroda	 –	 taka,	 jaką	 można	 było	 spotkać	 na portrecie	 jednej	 z	 dawnych	 uczonych.	 Shallan	 pojęła,	 że	 naiwnie	 spodziewała	 się,	 iż Jasnah	będzie	paskudną	starą	panną,	jak	te	surowe	matrony,	które	uczyły	ją	przed	laty.

Jak	 inaczej	 mogła	 sobie	 wyobrazić	 heretyczkę	 dobrze	 po	 trzydziestce,	 i	 nadal niezamężną?

Jasnah	 wyglądała	 zupełnie	 inaczej.	 Wysoka	 i	 szczupła,	 miała	 gładką	 skórę,

wąskie	 czarne	 brwi	 i	 gęste	 czarne	 jak	 onyks	 włosy.	 Część	 z	 nich	 upięła	 wokół

niewielkiej	 złotej	 ozdoby	 w	 kształcie	 zwoju,	 podtrzymywanej	 dwiema	 długimi

szpilami.	 Reszta	 opadała	 drobnymi	 lokami	 na	 kark.	 Choć	 mocno	 skręcone,	 włosy sięgały	 Jasnah	 do	 ramion	 –	 gdyby	 były	 proste,	 sięgałyby	 do	 połowy	 pleców,	 podobnie jak	włosy	Shallan.

Miała	kwadratową	twarz	i	bystre	fiołkowe	oczy.	Słuchała	mężczyzny	w	szatach	o

barwie	 zgaszonego	 oranżu	 i	 bieli	 –	 kolory	 królewskiego	 rodu	 Kharbranthu.	 Jasność Kholin	 była	 o	 kilka	 palców	 wyższa	 od	 mężczyzny	 –	 najwyraźniej	 wysoki	 wzrost Alethich	nie	był	jedynie	mitem.	Jasnah	spojrzała	na	Shallan,	zauważyła	ją	i	wróciła	do rozmowy.

Na	 Ojca	 Burz!	 Ta	 kobieta	 była	 przecież	 królewską	 siostrą.	 Pełna	 rezerwy,

posągowa,	odziana	w	błękit	i	srebro.	Podobnie	jak	suknia	Shallan,	tak	i	jej	suknia	była zapinana	 z	 boków	 na	 guziki	 i	 miała	 wysoki	 kołnierz,	 choć	 Jasnah	 miała	 znacznie pełniejsze	 piersi	 niż	 Shallan.	 Luźna	 spódnica	 sięgała	 podłogi.	 Rękawy	 były	 długie	 i szerokie,	lewy	został	zapięty	na	guziki,	by	ukryć	bezpieczną	dłoń.

Na	 swobodnej	 dłoni	 nosiła	 bardzo	 charakterystyczną	 ozdobę	 –	 dwa	 pierścionki	 i bransoletka	połączone	kilkoma	łańcuszkami,	podtrzymujące	trójkątną	grupę	klejnotów na	 grzbiecie	 dłoni.	 Dusznik	 –	 tym	 słowem	 określano	 zarówno	 ludzi,	 którzy przeprowadzali	proces,	jak	i	fabrial,	który	go	umożliwiał.

Shallan	 wsunęła	 się	 do	 pomieszczenia,	 starając	 się	 przyjrzeć	 uważniej	 dużym, emanującym	 blaskiem	 klejnotom.	 Jej	 serce	 zaczęło	 bić	 szybciej.	 Dusznik	 wyglądał

dokładnie	 tak	 samo	 jak	 ten,	 który	 wraz	 z	 braćmi	 znalazła	 w	 wewnętrznej	 kieszeni płaszcza	ojca.

Jasnah	 i	 mężczyzna	 ruszyli	 w	 stronę	 Shallan,	 nie	 przerywając	 rozmowy.	 Jak

zareaguje	 Jasnah,	 kiedy	 jej	 podopieczna	 w	 końcu	 ją	 dogoniła?	 Czy	 będzie	 zła	 na opieszałość	 Shallan?	 To	 nie	 była	 jej	 wina,	 ale	 ludzie	 często	 oczekiwali	 niemożliwego od	tych	niższych	stanem.

Podobnie	 jak	 wielki	 korytarz,	 tak	 i	 to	 przejście	 zostało	 wykute	 w	 kamieniu.

Wydawało	 się	 jednak	 bardziej	 luksusowo	 wyposażone,	 z	 bogato	 zdobionymi

żyrandolami

pełnymi

klejnotów





Burzowego

Światła.

Większość

stanowiły

ciemnofioletowe	 granaty,	 jedne	 z	 mniej	 wartościowych	 kamieni.	 Mimo	 to	 sama	 ich liczba,	 wisząca	 u	 sklepienia	 i	 emanująca	 fiołkowym	 blaskiem	 sprawiała,	 że	 żyrandol wart	 był	 fortunę.	 Na	 Shallan	 największe	 wrażenie	 zrobiły	 jednak	 symetria	 wzoru	 i uroda	kryształów	wiszących	po	bokach	żyrandola.

W	miarę	jak	Jasnah	się	zbliżała,	Shallan	zaczęła	słyszeć	niektóre	jej	słowa.

–	 …uświadamiasz	 sobie,	 że	 takie	 działanie	 może	 wywołać	 nieprzychylną	 reakcję kręgów	wyznawców?	–	zapytała	kobieta.	Mówiła	po	alethyjsku.

Język	 ten	 bardzo	 przypominał	 ojczysty	 vedeński	 Shallan	 i	 w	 dzieciństwie

nauczyła	się	nim	posługiwać.

–	Tak,	jasności	–	odparł	starszy	mężczyzna	w	szacie.

Miał	rzadką	siwą	brodę	i	jasnoszare	oczy.	Jego	szczera,	życzliwa	twarz	wydawała

się	bardzo	zatroskana.	Nosił	też	okrągły	kapelusz	pasujący	do	pomarańczowo-białych

szat.	Czy	to	był	może	królewski	zarządca?

Nie.	Te	klejnoty	na	jego	palcach,	sposób,	w	jaki	się	poruszał	i	w	jaki	inni	jasnoocy

zachowywali	 się	 w	 jego	 obecności…	 Na	 Ojca	 Burz!	 –	 pomyślała	 Shallan.	 To	 musi	 być sam	król!	Nie	brat	Jasnah,	Elhokar,	lecz	król	Kharbranthu.	Taravangian.

Shallan	pośpiesznie	dygnęła	w	stosowny	sposób,	czym	zwróciła	uwagę	Jasnah.

–	Żarliwcy	mają	tu	ogromne	wpływy,	Wasza	Wysokość	–	powiedziała	kobieta.

–	Ja	też	–	odparł	król.	–	Mną	się	nie	musisz	przejmować.

–	 Rozumiem	 –	 stwierdziła	 Jasnah.	 –	 Twoje	 warunki	 są	 do	 przyjęcia.	 Zaprowadź

mnie	 na	 miejsce,	 a	 zobaczę,	 co	 da	 się	 zrobić.	 Jednak,	 jeśli	 mi	 wybaczysz,	 podczas naszej	drogi	muszę	się	jeszcze	kimś	zająć.

Jasnah	zrobiła	krótki	gest	w	stronę	Shallan,	wzywając,	by	do	nich	dołączyła.

–	Oczywiście,	jasności	–	zgodził	się	król.

Wydawał	 się	 pełen	 szacunku	 wobec	 Jasnah.	 Kharbrant	 było	 bardzo	 małym

królestwem	 –	 właściwie	 obejmującym	 jedynie	 miasto	 –	 a	 Alethkar	 należał	 do

najpotężniejszych	 na	 świecie.	 W	 rzeczywistości	 księżniczka	 Alethich	 miała	 wyższą pozycję	od	króla	Kharbranthu,	niezależnie	od	wymogów	protokołu.

Shallan	 pośpiesznie	 dołączyła	 do	 Jasnah,	 która	 szła	 nieco	 za	 królem,

rozmawiającym	ze	swoimi	sługami.

–	 Jasności	 –	 powiedziała	 dziewczyna.	 –	 Nazywam	 się	 Shallan	 Davar,	 prosiliście, bym	 się	 z	 wami	 spotkała.	 Szczerze	 żałuję,	 że	 nie	 mogłam	 się	 z	 wami	 spotkać	 w Dumadari.

–	To	nie	była	twoja	wina	–	odparła	Jasnah,	machając	ręką.	–	Nie	spodziewałam	się,

że	 dotrzesz	 na	 czas.	 Nie	 byłam	 jednak	 pewna,	 dokąd	 udam	 się	 po	 Dumadari,	 kiedy wysłałam	do	ciebie	tę	wiadomość.

Jasnah	 się	 nie	 złościła,	 to	 dobry	 znak.	 Shallan	 poczuła,	 że	 powoli	 opuszcza	 ją niepokój.

–	Jestem	pod	wrażeniem	twojej	nieustępliwości,	dziecko	–	mówiła	dalej	kobieta.	–

Nie	 spodziewałam	 się,	 że	 tak	 długo	 będziesz	 za	 mną	 podążać.	 Postanowiłam,	 że	 w Kharbrancie	 nie	 będę	 już	 zostawiać	 dla	 ciebie	 wiadomości,	 gdyż	 uznałam,	 że	 się poddałaś.	Większość	tak	robi	po	pierwszych	kilku	przystankach.

Większość?	W	takim	razie	to	była	próba?	I	Shallan	ją	przeszła?

–	 W	 rzeczy	 samej	 –	 mówiła	 dalej	 Jasnah.	 –	 Być	 może	 nawet	 pozwolę	 ci	 złożyć prośbę	o	miejsce	jako	moja	podopieczna.

Shallan	omal	się	nie	potknęła.	Złożyć	prośbę?	Czy	tego	już	nie	zrobiła?

–	Jasności	–	odezwała	się	Shallan.	–	Myślałam,	że…	Cóż,	wasz	list…

Jasnah	spojrzała	na	nią	z	ukosa.

–	 Pozwoliłam	 ci	 się	 ze	 mną	 spotkać,	 panno	 Davar.	 Nie	 obiecywałam,	 że	 cię

przyjmę.	Szkolenie	podopiecznej	i	opieka	nad	nią	zakłóca	mój	spokój,	na	co	obecnie	nie mogę	 sobie	 pozwolić.	 Ale	 przebyłaś	 długą	 drogę.	 Rozważę	 twoją	 prośbę,	 choć	 musisz zrozumieć,	że	moje	wymagania	są	surowe.

Shallan	pohamowała	się	przed	skrzywieniem	ust.

–	Żadnego	napadu	złości	–	zauważyła	Jasnah.	–	To	dobry	znak.

–	Napad	złości,	jasności?	U	jasnookiej	kobiety?

–	 Byłabyś	 zaskoczona	 –	 odparła	 oschle	 królewska	 siostra.	 –	 Ale	 sama	 postawa	 ci nie	wystarczy.	Powiedz	mi,	jak	szerokie	jest	twoje	wykształcenie?

–	W	niektórych	aspektach	znaczne	–	odparła	Shallan,	po	czym	dodała	z	wahaniem:

–	W	innych	znacznie	ograniczone.

–	Rozumiem.

Przed	nimi	król	najwyraźniej	się	śpieszył,	ale	był	tak	stary,	że	nawet	w	pośpiechu

szedł	powoli.

–	 W	 takim	 razie	 ocenię	 cię.	 Odpowiadaj	 szczerze	 i	 nie	 przesadzaj,	 gdyż	 wkrótce poznam	 się	 na	 twoich	 kłamstwach.	 Nie	 udawaj	 też	 fałszywej	 skromności,	 nie	 mam cierpliwości	do	kokietek.

–	Tak,	jasności.

–	Zaczniemy	od	muzyki.	Jak	oceniłabyś	swoje	umiejętności?

–	Mam	dobry	słuch,	jasności	–	odparła	szczerze	Shallan.	–	Najlepiej	radzę	sobie	ze

śpiewem,	 choć	 uczono	 mnie	 też	 gry	 na	 cytrze	 i	 fletni.	 Nie	 będę	 najlepszą,	 jaką słyszeliście,	 ale	 na	 pewno	 nie	 najgorszą.	 Znam	 większość	 ballad	 historycznych	 na pamięć.

–	Zaśpiewaj	refren	„Skocznej	Adrene”.

–	Tutaj?

–	Nie	lubię	się	powtarzać,	dziecko.

Shallan	 zaczęła	 śpiewać.	 To	 nie	 był	 jej	 najlepszy	 występ,	 ale	 śpiewała	 czystym głosem	i	nie	zapomniała	słów.

–	 Dobrze	 –	 powiedziała	 Jasnah,	 kiedy	 Shallan	 przerwała,	 żeby	 złapać	 oddech.	 –

Języki.

Dziewczyna	 zawahała	 się,	 próbując	 skupić	 uwagę	 na	 czymś	 innym	 niż

gorączkowych	próbach	przypomnienia	sobie	kolejnego	wersu.	Języki.

–	 Mówię	 w	 waszym	 ojczystym	 alethyjskim,	 rzecz	 jasna	 –	 powiedziała.	 –

Przyzwoicie	 czytam	 po	 thayleńsku	 i	 dobrze	 mówię	 w	 azish.	 Umiem	 porozumieć	 się	 w języku	selay,	ale	nie	umiem	w	nim	czytać.

Jasnah	nie	skomentowała	tego.	Shallan	zaczęła	się	denerwować.

–	Pisanie?	–	spytała	w	końcu	kobieta.

–	 Znam	 wszystkie	 główne,	 pomniejsze	 i	 miejscowe	 glify	 i	 umiem	 je	 zapisać

kaligraficznie.

–	Jak	większość	dzieci.

–	Glify	strzegące,	które	maluję,	robią	wrażenie	na	wszystkich,	którzy	mnie	znają.

–	 Glify	 strzegące?	 –	 powtórzyła	 Jasnah.	 –	 Miałam	 powód,	 by	 sądzić,	 że	 chciałaś zostać	uczoną,	nie	dostarczycielką	bzdur	żerujących	na	przesądach.

–	 Od	 dzieciństwa	 prowadziłam	 dziennik	 –	 mówiła	 dalej	 Shallan	 –	 by	 ćwiczyć

umiejętności	pisarskie.

–	 Gratulacje.	 Gdybym	 potrzebowała,	 żeby	 ktoś	 napisał	 traktat	 o	 pluszowym

kucyku	 albo	 opisał	 interesujący	 kamyk,	 który	 zobaczył,	 poślę	 po	 ciebie.	 Czy	 nie możesz	mi	pokazać	czegoś,	co	prezentowałoby	twoje	prawdziwe	umiejętności?

Shallan	zarumieniła	się.

–	 Z	 całym	 szacunkiem,	 jasności,	 macie	 mój	 list,	 a	 był	 on	 wystarczająco

przekonujący,	byście	zgodzili	się	mnie	wysłuchać.

–	Słuszna	uwaga.	–	Jasnah	pokiwała	głową.	–	Napisanie	go	zajęło	ci	sporo	czasu.

Jak	wygląda	twoje	wyszkolenie	w	logice	i	pokrewnych	sztukach?

–	 Mam	 duże	 osiągnięcia	 w	 podstawowej	 matematyce	 –	 odparła	 Shallan,	 wciąż

zdenerwowana	 –	 i	 często	 pomagałam	 ojcu	 w	 rachunkowości.	 Przeczytałam	 dzieła

zebrane	różnych	autorów.	Tormas,	Nashan,	Niala	Sprawiedliwa	i	oczywiście	Nohadon.

–	Placini?

Kto	to	taki?

–	Nie.

–	Gabrathin,	Yustara,	Manaline,	Syasikk,	Shauka-córka-Hasweth?

Shallan	 skuliła	 się	 i	 znów	 pokręciła	 głową.	 To	 ostatnie	 imię	 pochodziło	 z	 Shin.

Czy	 mieszkańcy	 tej	 krainy	 w	 ogóle	 mieli	 logików?	 Czy	 Jasnah	 rzeczywiście

spodziewała	się,	że	jej	podopieczne	będą	zaznajomione	z	tak	mało	znanymi	tekstami?

–	Rozumiem	–	stwierdziła	Jasnah.	–	A	co	z	historią?

Historia.	Shallan	skuliła	się	jeszcze	bardziej.

–	 Ja…	 To	 ta	 specjalność,	 w	 której	 mam	 oczywiste	 braki,	 jasności.	 Ojcu	 nie	 udało się	 znaleźć	 odpowiedniej	 guwernantki.	 Przeczytałam	 książki	 historyczne,	 które	 do niego	należały…

–	To	znaczy?

–	Głównie	komplet	„Tematów”	Barleshy	Lhan.

Jasnah	z	lekceważeniem	machnęła	swobodną	dłonią.

–	 Nie	 są	 warte	 czasu	 poświęconego	 na	 ich	 napisanie.	 To	 w	 najlepszym	 wypadku popularny	przegląd	wydarzeń	historycznych.

–	Przepraszam,	jasności.

–	 To	 zawstydzająca	 luka.	 Historia	 jest	 najważniejszą	 z	 podsztuk	 związanych	 z czytaniem.	 Można	 by	 sądzić,	 że	 twoi	 rodzice	 szczególnie	 zatroszczą	 się	 o	 ten	 aspekt, jeśli	mieli	nadzieję	oddać	cię	na	nauki	do	historyczki	takiej	jak	ja.

–	Moja	sytuacja	jest	nietypowa,	jasności.

–	 Ignorancja	 rzadko	 bywa	 nietypowa,	 panno	 Davar.	 Im	 dłużej	 żyję,	 tym	 bardziej dochodzę	do	wniosku,	że	to	naturalny	stan	ludzkiego	umysłu.	Wielu	próbuje	bronić	jej świętości	i	spodziewają	się,	że	człowiek	będzie	pod	wrażeniem	ich	wysiłków.

Shallan	 znów	 się	 zarumieniła.	 Była	 świadoma	 swoich	 braków,	 ale	 Jasnah	 miała nierealne	 oczekiwania.	 Bez	 słowa	 szła	 u	 boku	 wyższej	 kobiety.	 Jak	 długi	 był	 ten korytarz?	Tak	się	zdenerwowała,	że	nawet	nie	patrzyła	na	obrazy	na	ścianach.	Wyszły za	róg	i	wkroczyły	dalej	w	głąb	góry.

–	W	takim	razie	przejdźmy	do	nauki	–	stwierdziła	Jasnah	niezadowolonym	tonem.

–	Co	możesz	o	sobie	powiedzieć	w	tej	kwestii?

–	Poznałam	podstawy	nauki	w	zakresie,	jakiego	można	spodziewać	się	po	młodej

kobiecie	w	moim	wieku	–	odparła	Shallan	sztywniej	niż	zamierzała.

–	To	znaczy?

–	 Mogę	 wypowiadać	 się	 swobodnie	 na	 temat	 geografii,	 geologii,	 fizyki	 i	 chemii.

Szczególnie	 skupiłam	 się	 na	 biologii	 i	 botanice,	 gdyż	 nimi	 mogłam	 zajmować	 się	 z niejaką	 swobodą	 w	 posiadłości	 mojego	 ojca.	 Ale	 jeśli	 spodziewacie	 się,	 że	 z machnięciem	ręki	rozwiążę	Zagadkę	Fabrisan,	to	przypuszczam,	że	się	rozczarujecie.

–	Czy	nie	mam	prawa	mieć	uzasadnionych	oczekiwań	wobec	moich	potencjalnych

uczennic,	panno	Davar?

–	 Uzasadnionych?	 Wasze	 oczekiwania	 są	 równie	 uzasadnione	 jak	 te	 wobec

Dziesięciu	 Heroldów	 w	 Dniu	 Próby!	 Z	 całym	 szacunkiem,	 jasności,	 wydaje	 się,	 że chcecie,	by	wasze	potencjalne	podopieczne	już	były	uczonymi.	Być	może	udałoby	mi	się znaleźć	 w	 tym	 mieście	 kilku	 osiemdziesięcioletnich	 żarliwców,	 którzy	 spełnialiby wasze	 oczekiwania.	 Oni	 mogliby	 ubiegać	 się	 o	 waszą	 opiekę,	 choć	 prawdopodobnie mieliby	kłopot	z	usłyszeniem	waszych	pytań.

–	 Rozumiem	 –	 odparła	 Jasnah.	 –	 Czy	 z	 taką	 irytacją	 odzywasz	 się	 również	 do swoich	rodziców?

Shallan	 się	 skrzywiła.	 Czas	 spędzony	 pośród	 marynarzy	 sprawił,	 że	 straciła

panowanie	 nad	 językiem.	 Czy	 przebyła	 tak	 daleką	 drogę	 tylko	 po	 to,	 by	 obrazić Jasnah?	Pomyślała	o	zrujnowanych	braciach,	którzy	z	trudem	podtrzymywali	pozory	w domu.	Czy	będzie	musiała	powrócić	do	nich	pokonana,	po	tym,	jak	zmarnowała	jedyną okazję.

–	 Nie	 odzywałam	 się	 do	 nich	 w	 taki	 sposób,	 jasności.	 Do	 was	 też	 nie	 powinnam.

Przepraszam.

–	 Cóż,	 przynajmniej	 jesteś	 na	 tyle	 pokorna,	 by	 przyznać	 się	 do	 błędu.	 Mimo	 to jestem	rozczarowana.	Jak	to	możliwe,	że	matka	uznała	cię	za	gotową,	by	oddać	cię	pod opiekę?

–	Moja	matka	umarła,	kiedy	byłam	dzieckiem,	jasności.

–	 A	 twój	 ojciec	 wkrótce	 ponownie	 się	 ożenił.	 Z	 Malise	 Gevelmar,	 o	 ile	 mi wiadomo.

Shallan	 aż	 się	 wzdrygnęła.	 Ród	 Davar	 był	 starożytny,	 ale	 miał	 umiarkowaną

władzę	i	znaczenie.	Fakt,	że	Jasnah	znała	imię	macochy	Shallan,	wiele	o	niej	mówił.

–	 Moja	 macocha	 niedawno	 zmarła.	 Nie	 wysłała	 mnie,	 bym	 została	 waszą podopieczną.	To	moja	własna	inicjatywa.

–	 Przyjmij	 wyrazy	 współczucia	 –	 odparła	 Jasnah.	 –	 Może	 powinnaś	 być	 ze	 swoim ojcem,	zajmować	się	jego	posiadłościami	i	pocieszać	w	smutku,	zamiast	marnować	mój czas.

Mężczyźni	 idący	 przed	 nimi	 skręcili	 w	 kolejne	 boczne	 przejście.	 Podążywszy	 za nimi,	 znalazły	 się	 w	 mniejszym	 korytarzu,	 wyłożonym	 bogato	 zdobionym	 czerwono-

żółtym	dywanem.	Na	ścianach	wisiały	lustra.

Shallan	odwróciła	się	do	Jasnah.

–	Mój	ojciec	mnie	nie	potrzebuje.	–	Cóż,	to	była	prawda.	–	Ale	ja	potrzebuję	was,

jak	 udowodniła	 ta	 rozmowa.	 Jeśli	 ignorancja	 tak	 was	 drażni,	 czy	 możecie	 z	 czystym sumieniem	odrzucić	możliwość,	by	mnie	z	niej	wydobyć?

–	Robiłam	to	już	wcześniej,	panno	Davar.	Jesteś	dwunastą	młodą	kobietą,	która	w

tym	roku	prosi	mnie	o	opiekę.

Dwunasta?	 –	 pomyślała	 Shallan.	 W	 tym	 roku?	 A	 ona	 zakładała,	 że	 kobiety	 będą się	trzymać	z	dala	od	Jasnah	z	powodu	jej	niechęci	do	kręgów	wyznawców.

Ich	 grupka	 dotarła	 do	 końca	 wąskiego	 korytarza	 i	 wyszła	 za	 róg,	 gdzie	 –	 ku zaskoczeniu	Shallan	–	ze	sklepienia	spadł	duży	kawał	skały.	Wokół	stało	około	tuzina sług,	a	niektórzy	z	nich	mieli	zaniepokojone	miny.	Co	się	działo?

Większość	 zawału	 została	 uprzątnięta,	 choć	 luka	 w	 skałach	 ziała	 złowrogo.	 Nie było	 przez	 nią	 widać	 nieba	 –	 schodzili	 coraz	 głębiej	 w	 dół	 i	 znajdowali	 się	 pewnie głęboko	pod	ziemią.	Potężny	głaz,	wyższy	od	człowieka,	spadł	na	drzwi	po	lewej.	Nie dało	 się	 go	 ominąć,	 żeby	 wejść	 do	 pomieszczenia	 za	 nim.	 Shallan	 wydawało	 się,	 że słyszy	 odgłosy	 po	 drugiej	 stronie.	 Król	 podszedł	 do	 skały	 i	 zaczął	 mówić	 coś uspokajającym	tonem.	Wyjął	chusteczkę	z	kieszeni	i	otarł	czoło.

–	 Niebezpieczeństwa	 mieszkania	 w	 budynku	 wykutym	 w	 skale	 –	 zauważyła

Jasnah,	podchodząc	bliżej.	–	Kiedy	to	się	stało?

Najwyraźniej	 nie	 została	 wezwana	 do	 miasta	 wyłącznie	 w	 tym	 celu	 –	 król	 po prostu	wykorzystywał	jej	obecność.

–	 Podczas	 ostatniej	 arcyburzy,	 jasności	 –	 odparł	 król.	 Potrząsnął	 głową,	 a	 wtedy jego	wąsy	zadrżały.	–	Pałacowym	architektom	być	może	uda	się	przebić	do	komnaty,	ale to	 wymaga	 czasu,	 a	 następna	 arcyburza	 ma	 uderzyć	 już	 za	 kilka	 dni.	 Poza	 tym, przebicie	się	do	środka	może	jeszcze	bardziej	osłabić	sklepienie.

–	 Sądziłam,	 że	 Kharbranth	 jest	 chroniony	 przed	 burzami,	 Wasza	 Wysokość	 –

odezwała	się	Shallan.

Jasnah	spojrzała	na	nią	z	ukosa.

–	Miasto	jest	chronione,	młoda	damo	–	odparł	król.	–	Ale	arcyburze	bardzo	silnie

uderzają	 w	 górę	 za	 nami.	 Czasem	 doprowadza	 to	 do	 lawin	 po	 tej	 stronie,	 a	 to	 może sprawić,	 że	 zatrzęsie	 się	 całe	 zbocze.	 –	 Spojrzał	 na	 sklepienie.	 –	 Zawały	 są	 bardzo rzadkie,	a	tę	okolicę	uważaliśmy	za	bezpieczną,	ale…

–	 Ale	 skała	 to	 skała	 –	 wtrąciła	 Jasnah	 –	 i	 nigdy	 nie	 wiadomo,	 czy	 tuż	 pod powierzchnią	 nie	 kryje	 się	 słaba	 żyła.	 –	 Przyjrzała	 się	 monolitowi,	 który	 odpadł	 od sklepienia.	 –	 To	 będzie	 trudne.	 Prawdopodobnie	 stracę	 bardzo	 cenny	 kamień skupienia.

–	 Ja…	 –	 zaczął	 mówić	 król,	 znów	 ocierając	 czoło.	 –	 Gdybyśmy	 tylko	 mieli	 Ostrze

Odprysku…

Jasnah	przerwała	mu	machnięciem	ręki.

–	 Nie	 próbuję	 renegocjować	 naszej	 umowy,	 Wasza	 Wysokość.	 Dostęp	 do

Palanaeum	 jest	 tego	 wart.	 Przyda	 się	 posłać	 kogoś	 po	 kawałki	 zamoczonej	 tkaniny.

Niech	 większość	 służących	 przejdzie	 na	 drugi	 koniec	 korytarza.	 Co	 i	 tobie	 nie zaszkodzi.

–	 Zostanę	 tutaj	 –	 powiedział	 król,	 na	 co	 reakcją	 były	 protesty	 jego	 sług,	 w	 tym potężnego	 mężczyzny	 w	 czarnym	 skórzanym	 półpancerzu,	 pewnie	 jego	 osobistego strażnika.	Władca	uciszył	ich	uniesieniem	pomarszczonej	dłoni.	–	Nie	będę	się	krył	jak tchórz,	kiedy	moja	wnuczka	jest	uwięziona.

Nic	dziwnego,	że	był	tak	zdenerwowany.	Jasnah	nie	upierała	się	dłużej,	a	Shallan

widziała	 w	 jej	 spojrzeniu,	 że	 nie	 miało	 dla	 niej	 znaczenia,	 iż	 władca	 ryzykuje	 własne życie.	 To	 samo	 najwyraźniej	 dotyczyło	 Shallan,	 kobieta	 bowiem	 nie	 rozkazała	 jej odejść.	 Służący	 przyszli	 z	 mokrymi	 kawałkami	 tkaniny	 i	 rozdali	 je.	 Jasnah	 odmówiła.

Król	i	jego	strażnik	unieśli	swoje	do	twarzy,	zasłaniając	usta	i	nos.

Shallan	 też	 przyjęła	 szmatkę.	 O	 co	 w	 tym	 chodziło?	 Kilku	 służących	 przecisnęło mokrą	 tkaninę	 przez	 otwór	 między	 skałą	 a	 ścianą,	 przekazując	 je	 tym	 wewnątrz.

Później	wszyscy	słudzy	odbiegli	korytarzem.

Jasnah	podeszła	do	głazu.

–	 Panno	 Davar	 –	 odezwała	 się	 –	 jakiej	 metody	 byś	 użyła,	 żeby	 ocenić	 masę	 tej skały?

Shallan	zamrugała.

–	 Cóż,	 pewnie	 spytałabym	 Jego	 Wysokość.	 Jego	 architekci	 z	 pewnością	 ją

obliczyli.

Jasnah	przechyliła	głowę.

–	Elegancka	odpowiedź.	Czy	to	zrobili,	Wasza	Wysokość?

–	 Tak,	 jasności	 Kholin	 –	 odparł	 król.	 –	 Wynosi	 w	 przybliżeniu	 piętnaście	 tysięcy kavali.

Kobieta	posłała	Shallan	spojrzenie.

–	 Punkt	 na	 twoją	 korzyść,	 panno	 Davar.	 Uczona	 nie	 powinna	 marnować	 czasu	 na ponowne	 odkrywanie	 informacji,	 które	 są	 już	 znane.	 Czasem	 zdarza	 mi	 się	 o	 tym zapomnieć.

Na	te	słowa	dziewczyna	poczuła	przypływ	dumy.	Miała	przeczucie,	że	Jasnah	nie

jest	zbyt	szczodra	w	pochwałach.	Czy	to	znaczyło,	że	kobieta	nadal	rozważa	wzięcie	jej pod	opiekę?

Jasnah	 uniosła	 swobodną	 dłoń,	 z	 Dusznikiem	 migoczącym	 na	 tle	 skóry.

Dziewczyna	poczuła,	że	serce	bije	jej	szybciej.	Nigdy	nie	widziała,	jak	ktoś	zajmuje	się Duszowaniem.	 Żarliwcy	 korzystali	 ze	 swoich	 fabriali	 w	 wielkiej	 tajemnicy,	 nie wiedziała	 też,	 że	 ojciec	 miał	 jeden	 w	 posiadaniu,	 dopóki	 go	 przy	 nim	 nie	 znaleźli.

Oczywiście,	jego	już	nie	działał.	To	był	jeden	z	głównych	powodów,	dla	których	się	tu znalazła.

Klejnoty	wprawione	w	Dusznik	Jasnah	były	ogromne,	Shallan	nigdy	nie	widziała

tak	 wielkich,	 i	 każdy	 musiał	 być	 wart	 wiele	 kul.	 Pierwszym	 był	 dymny	 kwarc, przezroczysty	 czarny	 klejnot,	 drugim	 diament,	 a	 trzecim	 rubin.	 Wszystkie	 zostały wyszlifowane	 –	 oszlifowany	 klejnot	 mieścił	 więcej	 Burzowego	 Światła	 –	 w	 migotliwe owalne	kształty	o	wielu	fasetkach.

Jasnah	 przymknęła	 oczy	 i	 przycisnęła	 dłoń	 do	 głazu.	 Uniosła	 głowę,	 powoli

wciągając	 powietrze.	 Kamienie	 na	 wierzchu	 jej	 dłoni	 zaczęły	 mocniej	 świecić, szczególnie	kwarc	rozjarzył	się	tak	bardzo,	że	raził	źrenice.

Shallan	 wstrzymała	 oddech.	 Odważyła	 się	 jedynie	 zamrugać,	 powierzając	 scenę

pamięci.	Przez	długą	chwilę	nic	się	nie	działo.

Aż	nagle	usłyszała	krótki	dźwięk.	Niskie	dudnienie,	jak	odległe	głosy	śpiewające

razem	czystą	nutę.

Dłoń	Jasnah	zatonęła	w	kamieniu.

Skała	zniknęła.

W	korytarzu	pojawiła	się	chmura	gęstego	czarnego	dymu.	Było	go	tyle,	że	oślepił

Shallan,	 wydawał	 się	 dziełem	 tysięcy	 ognisk	 i	 pachniał	 spalonym	 drewnem.

Dziewczyna	 pośpiesznie	 uniosła	 wilgotną	 szmatkę	 do	 twarzy	 i	 opadła	 na	 kolana.	 Co dziwne,	 jej	 uszy	 wydawały	 się	 zatkane,	 jakby	 zeszła	 z	 wielkiej	 wysokości.	 Musiała przełknąć	ślinę,	żeby	je	odblokować.

Mocno	 zacisnęła	 powieki,	 kiedy	 oczy	 zaczęły	 łzawić,	 i	 wstrzymała	 oddech.	 Jej uszy	wypełnił	szum.

Wszystko	minęło.	Zamrugała	i	zobaczyła,	że	król	i	strażnik	kulą	się	przy	ścianie

obok	niej.	Dym	wciąż	kłębił	się	pod	sufitem,	w	korytarzu	czuć	było	jego	smród.	Jasnah wstała,	nie	otwierając	oczu	i	nie	zwracając	uwagi	na	dym	–	choć	na	twarzy	i	ubraniu miała	sadzę.	Na	ścianach	też	pozostały	ślady.

Shallan	czytała	o	tym,	ale	i	tak	była	pod	wrażeniem.	Jasnah	przeobraziła	kamień

w	dym,	a	ponieważ	dym	miał	o	wiele	mniejszą	gęstość,	przemiana	wywołała	nagły	jego

wybuch.

To	była	prawda	–	do	Jasnah	należał	działający	Dusznik.	I	to	potężny.	Dziewięć	na

dziesięć	Duszników	było	zdolnych	do	kilku	ograniczonych	przemian	–	stworzenia	wody

lub	 ziarna	 ze	 skały,	 przekształcenia	 powietrza	 albo	 tkaniny	 w	 nijakie	 jednoizbowe kamienne	budynki.	Potężniejszy,	jak	ten	należący	do	Jasnah,	mógł	dokonać	dowolnego przeobrażenia.	 Zmienić	 każdą	 substancję	 w	 każdą	 inną.	 Jakże	 musiało	 to	 drażnić żarliwców,	 że	 tak	 potężna,	 święta	 relikwia	 znajdowała	 się	 w	 rękach	 kogoś	 spoza	 ich szeregów.	I	to	jeszcze	heretyczki!

Shallan	 podniosła	 się,	 nadal	 trzymając	 tkaninę	 przy	 twarzy,	 oddychając

wilgotnym,	 lecz	 wolnym	 od	 pyłu	 powietrzem.	 Chwilę	 później	 król	 wpadł	 do	 komnaty.

Po	 drugiej	 stronie	 stała	 mała	 dziewczynka,	 w	 towarzystwie	 kilku	 nianiek	 i	 innych pałacowych	 służących,	 i	 kaszlała.	 Król	 wziął	 ją	 w	 ramiona.	 Była	 zbyt	 mała,	 by	 nosić rękaw	skromności.

Jasnah	 otworzyła	 oczy	 i	 zamrugała,	 jakby	 poczuła	 się	 zdezorientowana.

Odetchnęła	 głęboko	 i	 nie	 zakaszlała.	 Wręcz	 się	 uśmiechnęła,	 jakby	 zapach	 dymu	 był

dla	niej	przyjemny.

Odwróciła	się	do	Shallan	i	skupiła	na	niej	spojrzenie.

–	Nadal	czekasz	na	moją	odpowiedź.	Obawiam	się,	że	nie	spodoba	ci	się	to,	co	ci

powiem.

–	 Ale	 jeszcze	 nie	 skończyliście	 mnie	 sprawdzać	 –	 powiedziała	 Shallan,	 zbierając resztki	odwagi.	–	Z	pewnością	do	tej	chwili	nie	wydacie	wyroku.

–	Nie	skończyłam?	–	powtórzyła	Jasnah,	marszcząc	czoło.

–	 Nie	 zapytaliście	 mnie	 o	 wszystkie	 kobiece	 sztuki.	 Opuściliście	 malarstwo	 i rysunek.

–	Nigdy	mi	się	zbytnio	nie	przydawały.

–	Ale	w	końcu	to	sztuki	–	stwierdziła	Shallan	z	desperacją.	Tam	miała	największe

osiągnięcia!	 –	 Wielu	 uważa	 sztuki	 wizualne	 za	 najbardziej	 wytworne.	 Przyniosłam swoją	teczkę.	Chciałabym	pokazać,	co	potrafię.

Jasnah	zacisnęła	wargi.

–	Sztuki	wizualne	to	głupstwa.	Rozważyłam	fakty,	dziecko,	i	nie	mogę	cię	przyjąć.

Przykro	mi.

Shallan	posmutniała.

Kobieta	tymczasem	zwróciła	się	do	króla.

–	Wasza	Wysokość	–	powiedziała	–	chciałabym	udać	się	do	Palanaeum.

–	 Teraz?	 –	 spytał	 władca,	 nadal	 trzymając	 wnuczkę	 w	 ramionach.	 –	 Ale	 mieliśmy urządzić	ucztę…

–	Doceniam	propozycję	–	odparła	Jasnah	–	lecz	obfituję	we	wszystko	poza	czasem.

–	 Oczywiście.	 Zaprowadzę	 cię	 osobiście.	 Dziękuję	 za	 to,	 co	 zrobiłaś.	 Kiedy

usłyszałem,	 że	 prosisz	 o	 wejście…	 –	 Cały	 czas	 mówił	 do	 Jasnah,	 która	 w	 milczeniu podążyła	za	nim	korytarzem,	pozostawiając	Shallan	za	sobą.

Dziewczyna	 przycisnęła	 teczkę	 do	 piersi	 i	 zdjęła	 szmatkę	 z	 ust.	 Sześć	 miesięcy pogoni	 i	 co	 uzyskała?	 Ze	 złością	 ścisnęła	 tkaninę,	 wyciskając	 smolistą	 wodę.	 Miała ochotę	 się	 rozpłakać.	 Pewnie	 tak	 by	 właśnie	 zrobiła,	 gdyby	 była	 tym	 samym dzieckiem,	co	przed	sześcioma	miesiącami.

Ale	wszystko	się	zmieniło.	Ona	sama	się	zmieniła.	Jeśli	jej	się	nie	powiedzie,	ród

Davar	 upadnie.	 Shallan	 czuła,	 że	 jej	 determinacja	 się	 podwaja,	 choć	 nie	 mogła powstrzymać	kilku	łez	frustracji	przed	opuszczeniem	kącików	oczu.	Stwierdziła,	że	się nie	 podda,	 dopóki	 Jasnah	 nie	 będzie	 zmuszona,	 by	 kazać	 zakuć	 ją	 w	 łańcuchy	 i odprowadzić.

Zadziwiająco	 stanowczym	 krokiem	 ruszyła	 w	 kierunku,	 w	 którym	 udała	 się

Jasnah.	 Przed	 sześcioma	 miesiącami	 przedstawiła	 braciom	 swój	 rozpaczliwy	 plan.

Zostanie	 uczennicą	 Jasnah	 Kholin,	 uczonej	 i	 heretyczki.	 Nie	 ze	 względu	 na	 edukację.

Ani	prestiż.	Tylko	po	to,	by	dowiedzieć	się,	gdzie	trzyma	Dusznik.

A	później	go	ukraść.



Węglowy	odrys	mapy	obozu	Sadeasa	sporządzonej	przez	prostego	włócznika.

Została	wydrapana	na	skorupie	kremlika	wielkości	dłoni.

Odrys	podpisany	tuszem	przez	nieznaną	uczoną	Alethi,	około	1173	roku



„Zimno	 mi,	 matko.	 Tak	 mi	 zimno.	 Matko?	 Dlaczego	 wciąż	 słyszę	 deszcz?	 Czy przestanie	padać?”.

Zebrane	 w	 Vevishes	 roku	 1172,	 trzydzieści	 dwie	 sekundy	 przed	 śmiercią.

Badanym	była	jasnooka	dziewczynka	w	wieku	około	sześciu	lat.

Tvlakv	 w	 jednej	 chwili	 wypuścił	 wszystkich	 niewolników	 z	 klatek.	 Tym	 razem

nie	 przejmował	 się	 uciekinierami	 ani	 buntem	 niewolników	 –	 za	 nimi	 było	 jedynie pustkowie,	a	przed	nimi	sto	tysięcy	uzbrojonych	żołnierzy.

Kaladin	 zszedł	 z	 wozu.	 Znajdowali	 się	 wewnątrz	 jednej	 z	 formacji

przypominających	 krater,	 jej	 poszarpana	 kamienna	 ściana	 wznosiła	 się	 na	 wschodzie.

Na	ziemi	nic	nie	rosło,	a	skała	pod	jego	bosymi	stopami	była	śliska.	W	zagłębieniach

zebrały	 się	 kałuże.	 Powietrze	 było	 ostre	 i	 czyste,	 a	 słońce	 świeciło	 mocno	 nad	 ich głowami,	choć	na	wschodzie	było	tak	parno,	że	zawsze	czuł	na	skórze	wilgoć.

Wokół	 nich	 widać	 było	 ślady	 działalności	 od	 dawna	 zadomowionej	 armii	 –	 ta

wojna	 trwała	 od	 śmierci	 starego	 króla	 przed	 prawie	 sześcioma	 laty.	 Wszyscy

opowiadali	historie	o	tamtej	nocy,	kiedy	Parshendi	zamordowali	króla	Gavilara.

Obok	 maszerowały	 oddziały	 żołnierzy,	 kierując	 się	 wskazówkami	 w	 postaci

kręgów	wymalowanych	na	każdym	skrzyżowaniu.	W	tym	obozie	było	mnóstwo	długich

kamiennych	bunkrów,	a	także	więcej	namiotów,	niż	Kaladin	widział	z	góry.	Nie	każde

schronienie	 dawało	 się	 stworzyć	 przy	 pomocy	 Dusznika.	 Po	 smrodzie	 karawany,	 to miejsce	 pachniało	 bardzo	 przyjemnie,	 wypełnione	 znajomymi	 aromatami	 wyprawionej skóry	 i	 naoliwionej	 broni.	 Jednak	 wielu	 żołnierzy	 sprawiało	 wrażenie	 niechlujnych.

Nie	 byli	 brudni,	 ale	 też	 nie	 wydawali	 się	 szczególnie	 zdyscyplinowani.	 Krążyli	 po obozie	 w	 grupkach,	 nosili	 niedopięte	 płaszcze.	 Niektórzy	 pokazywali	 palcami	 na niewolników	 i	 gwizdali.	 To	 była	 armia	 arcyksięcia?	 Elitarne	 siły,	 które	 walczyły	 o honor	Alethkaru?	To	do	nich	chciał	dołączyć	Kaladin?

Bluth	 i	 Tag	 przyglądali	 się	 uważnie,	 jak	 Kaladin	 dołącza	 do	 pozostałych

niewolników,	 ale	 on	 nie	 próbował	 żadnych	 numerów.	 Wiedział,	 że	 to	 nie	 był	 czas,	 by ich	prowokować	–	widział,	jak	najemnicy	zachowywali	się	w	obecności	oficerów.	Bluth i	Tag	dobrze	odgrywali	swoją	rolę,	szli	wyprostowani,	z	rękami	na	rękojeściach	broni.

Popchnęli	kilku	niewolników,	jednemu	wbili	pałkę	w	brzuch	i	sklęli	go.

Starannie	unikali	Kaladina.

–	 Królewska	 armia	 –	 powiedział	 niewolnik	 obok	 niego.	 Był	 to	 ciemnoskóry

mężczyzna,	który	rozmawiał	z	Kaladinem	na	temat	ucieczki.	–	Sądziłem,	że	wyślą	nas

do	pracy	w	kopalni.	Tu	nie	będzie	tak	źle.	Będziemy	szorować	latryny	albo	naprawiać

drogi.

To	 dziwne,	 cieszyć	 się	 na	 sprzątanie	 latryn	 albo	 ciężką	 pracę	 w	 palącym	 słońcu.

Kaladin	 miał	 nadzieję	 na	 coś	 innego.	 Miał	 nadzieję.	 Owszem,	 odkrył,	 że	 wciąż	 umie mieć	nadzieję.	Włócznia	w	dłoni.	Wróg,	któremu	mógł	stawić	czoło.	Tak	mógł	żyć.

Tvlakv	 rozmawiał	 z	 jasnooką	 kobietą,	 która	 robiła	 wrażenie	 ważnej	 persony.	 Jej ciemne	 włosy,	 upięte	 w	 skomplikowanym	 warkoczu,	 migotały	 napełnionymi ametystami,	a	jej	suknia	miała	ciemnoszkarłatny	odcień.	Wyglądała	całkiem	jak	Laral, pod	koniec.	Pewnie	należała	do	czwartego	albo	piątego	dahnu	i	była	żoną	oraz	skrybą

jednego	z	oficerów.

Tvlakv	zaczął	wychwalać	swoje	towary,	lecz	kobieta	uniosła	delikatną	dłoń.

–	 Sama	 mogę	 obejrzeć,	 co	 kupuję,	 handlarzu	 –	 powiedziała	 ze	 śpiewnym,

arystokratycznym	akcentem.	–	Sama	ich	sprawdzę.

W	 towarzystwie	 kilku	 żołnierzy	 ruszyła	 wzdłuż	 szeregu.	 Jej	 suknia	 została

skrojona	zgodnie	z	fasonem	typowym	dla	szlachetnie	urodzonych	Alethich	–	z	grubego

jedwabiu,	 obcisła	 od	 pasa	 w	 górę,	 poniżej	 luźna.	 Zapinana	 z	 boku	 od	 pasa	 do	 szyi, kończyła	 się	 niewielkim,	 haftowanym	 złotą	 nicią	 kołnierzykiem.	 Dłuższy	 lewy	 rękaw ukrywał	jej	bezpieczną	dłoń.	Matka	Kaladina	zawsze	nosiła	rękawiczkę,	co	wydawało mu	się	o	wiele	bardziej	praktyczne.

Oceniając	po	jej	twarzy,	nie	była	pod	szczególnym	wrażeniem	tego,	co	zobaczyła.

–	 Ci	 ludzie	 są	 na	 wpół	 zagłodzeni	 i	 chorzy	 –	 powiedziała,	 po	 czym	 wzięła	 od młodej	 pomocnicy	 cienki	 pręt.	 Uniosła	 nim	 włosy	 z	 czoła	 jednego	 z	 mężczyzn	 i przyjrzała	się	jego	piętnu.	–	Mówisz,	że	chcesz	dwa	szmaragdowe	broamy	za	każdego?

Tvlakv	zaczął	się	pocić.

–	Może	półtora?

–	 A	 do	 czego	 oni	 mi	 się	 przydadzą?	 Nie	 dopuszczę	 ludzi	 tak	 brudnych	 do

żywności,	a	do	większości	pozostałych	zadań	mam	parshmenów.

–	Jeśli	milady	nie	jest	zadowolona,	mógłbym	zwrócić	się	do	innych	arcyksiążąt…

–	 Nie	 –	 odpowiedziała	 i	 uderzyła	 niewolnika,	 któremu	 się	 przyglądała,	 gdy	 się przed	 nią	 cofnął.	 –	 Jeden	 i	 jedna	 czwarta.	 Mogą	 rąbać	 dla	 nas	 drewno	 w	 północnych lasach…	 –	 Umilkła,	 kiedy	 zobaczyła	 Kaladina.	 –	 Ten	 tutaj.	 To	 o	 wiele	 lepszy	 materiał

niż	pozostali.

–	Sądziłem,	że	może	się	wam	spodobać	–	stwierdził	Tvlakv,	podchodząc	do	niej.	–

Jest	całkiem…

Uniosła	 pręt,	 uciszając	 handlarza.	 Na	 wardze	 miała	 niewielką	 rankę.	 Zmielony korzeń	przeklętnika	mógłby	na	to	pomóc.

–	Zdejmij	górę,	niewolniku	–	rozkazała.

Kaladin	 spojrzał	 jej	 prosto	 w	 niebieskie	 oczy	 i	 poczuł	 niemal	 niepowstrzymane pragnienie,	 by	 ją	 opluć.	 Nie.	 Nie	 mógł	 sobie	 na	 to	 pozwolić.	 Nie,	 kiedy	 miał	 szansę.

Wysunął	ręce	z	workowatej	tuniki	i	pozwolił,	by	opadła	do	pasa,	ukazując	jego	pierś.

Mimo	ośmiu	miesięcy	w	niewoli	miał	lepsze	mięśnie	niż	pozostali.

–	 Dużo	 blizn	 jak	 na	 kogoś	 tak	 młodego	 –	 powiedziała	 z	 namysłem	 szlachetnie urodzona.	–	Wojskowy?

–	Tak.

Jego	wiatrospren	podleciała	do	kobiety	i	wpatrzyła	się	w	jej	twarz.

–	Najemnik?

–	Armia	Amarama	–	odparł	Kaladin.	–	Obywatel,	drugi	nahn.

–	Niegdyś	obywatel	–	wtrącił	szybko	Tvlakv.	–	Został…

Znów	 uciszyła	 Tvlakva	 prętem	 i	 wściekłym	 spojrzeniem.	 Później	 tym	 samym

prętem	odsunęła	włosy	Kaladina	i	przyjrzała	się	jego	czołu.

–	 Glif	 shash	 –	 stwierdziła	 i	 klasnęła	 językiem.	 Kilku	 żołnierzy	 podeszło	 bliżej, opierając	 dłonie	 na	 rękojeściach	 mieczy.	 –	 Tam,	 skąd	 pochodzę,	 niewolnicy,	 którzy	 na to	zasługują,	po	prostu	zostają	straceni.

–	Mają	szczęście	–	stwierdził	Kaladin.

–	A	ty	jak	tu	trafiłeś?

–	Zabiłem	kogoś	–	odparł,	starannie	obmyślając	kłamstwo.

Proszę,	pomyślał	do	Heroldów.	Proszę.	Od	tak	dawna	o	nic	się	nie	modlił.

Kobieta	uniosła	brew.

–	 Jestem	 mordercą,	 jasności	 –	 wyjaśnił	 Kaladin.	 –	 Upiłem	 się,	 popełniłem	 kilka błędów.	Ale	dobrze	walczę	włócznią.	Umieśćcie	mnie	w	armii	swojego	pana.	Pozwólcie mi	znów	walczyć.

To	było	dziwne	kłamstwo,	ale	kobieta	nigdy	by	nie	pozwoliła	mu	walczyć,	gdyby

uważała	 go	 za	 dezertera.	 W	 takim	 wypadku	 lepiej	 być	 uważanym	 za	 przypadkowego zabójcę.

Proszę…	 –	 pomyślał.	 Znów	 być	 żołnierzem.	 W	 tej	 chwili	 wydawało	 się	 to

najwspanialszą	rzeczą,	jakiej	mógł	kiedykolwiek	zapragnąć.	O	ile	lepiej	jest	zginąć	na polu	walki	niż	zmarnieć,	opróżniając	nocniki.

Tvlakv	podszedł	do	jasnookiej	kobiety.	Spojrzał	na	Kaladina	i	westchnął.

–	To	dezerter,	jasności.	Nie	słuchajcie	go.

Nie!	 Kaladin	 poczuł,	 jak	 nagły	 wybuch	 wściekłości	 pochłania	 jego	 nadzieję.

Uniósł	ręce	w	stronę	Tvlakva.	Udusi	tego	szczura	i…

Ktoś	 uderzył	 go	 w	 plecy.	 Jęknął,	 zatoczył	 się	 i	 upadł	 na	 kolana.	 Szlachetnie urodzona	 cofnęła	 się,	 unosząc	 do	 piersi	 bezpieczną	 dłoń.	 Jeden	 z	 żołnierzy	 chwycił

Kaladina	i	znów	go	podniósł.

–	Cóż	–	powiedziała	w	końcu.	–	Jaka	szkoda.

–	 Mogę	 walczyć	 –	 warknął	 Kaladin	 mimo	 bólu.	 –	 Dajcie	 mi	 włócznię.	 Pozwólcie mi…

Uniosła	pręt,	uciszając	go.

–	Jasności	–	odezwał	się	znów	Tvlakv,	unikając	wzroku	Kaladina.	–	Nie	zaufałbym

mu	 na	 tyle,	 by	 dać	 mu	 broń.	 To	 prawda,	 że	 jest	 mordercą,	 ale	 znany	 jest	 również	 z tego,	że	był	nieposłuszny	i	buntował	się	przeciwko	swoim	panom.	Nie	mógłbym	wam go	sprzedać	jako	żołnierza.	Sumienie	by	mi	na	to	nie	pozwoliło.	–	Zawahał	się.	–	Mógł

również	zepsuć	mężczyzn	z	wozu	swoją	gadaniną	o	ucieczce.	Honor	wymaga,	bym	wam

to	powiedział.

Kaladin	 zacisnął	 zęby.	 Miał	 chęć	 powalić	 żołnierza	 stojącego	 za	 nim,	 chwycić

włócznię	 i	 spędzić	 ostatnie	 chwile	 życia,	 wbijając	 ją	 w	 potężne	 brzuszysko	 Tvlakva.

Dlaczego?	Dlaczego	dla	handlarza	było	tak	ważne,	jak	Kaladina	potraktuje	armia?

Nie	 powinienem	 porwać	 tej	 mapy,	 pomyślał	 Kaladin.	 „Gorycz	 częściej	 znajduje

odpłatę	niż	dobroć”.	Jedno	z	powiedzeń	jego	ojca.

Kobieta	pokiwała	głową	i	ruszyła	dalej.

–	 Pokaż	 mi,	 którzy	 –	 powiedziała.	 –	 I	 tak	 ich	 wezmę,	 ze	 względu	 na	 twoją szczerość.	Potrzebujemy	nowych	mostowych.

Tvlakv	 pokiwał	 z	 przejęciem	 głową.	 Jednakże,	 nim	 ruszył	 dalej,	 zatrzymał	 się	 i nachylił	do	Kaladina.

–	Nie	mogę	zaufać,	że	będziesz	się	odpowiednio	zachowywał.	Ludzie	w	tej	armii

mieliby	pretensje	do	handlarza,	że	nie	wszystko	im	powiedział.	Przykro	mi.

Z	tymi	słowy	odszedł.

Kaladin	 warknął	 z	 głębi	 gardła,	 po	 czym	 wyswobodził	 się	 z	 rąk	 żołnierzy,	 ale pozostał	w	szeregu.	Niech	i	tak	będzie.	Rąbanie	drewna,	budowanie	mostów,	walka	w armii.	Nic	z	tego	nie	miało	znaczenia.	Będzie	żył	dalej.	Odebrali	mu	wolność,	rodzinę, przyjaciół	i	–	najcenniejsze	ze	wszystkich	–	marzenia.	Nic	więcej	nie	mogli	mu	zrobić.

Przeprowadziwszy	 inspekcję,	 szlachetnie	 urodzona	 wzięła	 od	 pomocnicy	 blok	 do

pisania	 i	 zrobiła	 kilka	 notatek	 na	 papierze.	 Tvlakv	 przekazał	 jej	 rejestr,	 w	 którym zapisano,	 ile	 z	 długu	 spłacił	 każdy	 z	 niewolników.	 Kaladin	 zdołał	 rzucić	 nań	 okiem	 – wedle	 zapisów	 żaden	 z	 nich	 nie	 zapłacił	 nawet	 najdrobniejszej	 kwoty.	 Może	 Tvlakv skłamał.	Wcale	nie	byłoby	to	niemożliwe.

Kaladin	stwierdził,	że	tym	razem	całe	jego	wynagrodzenie	będzie	szło	na	poczet

długu.	 Chciał	 zobaczyć,	 jak	 się	 wiją,	 kiedy	 zmusi	 ich	 do	 przyznania	 prawdy.	 Co	 by zrobili,	 gdyby	 zbliżył	 się	 do	 wykupienia	 długu?	 Pewnie	 nigdy	 się	 tego	 nie	 dowie	 – zależnie	 od	 tego,	 ile	 zarabiali	 mostowi,	 mogło	 mu	 to	 zająć	 od	 dziesięciu	 do pięćdziesięciu	lat.

Jasnooka	kobieta	wysłała	niewolników	do	pracy	w	lesie.	Sześciu	tych	chudszych

zostało	odesłanych	do	kantyny,	mimo	jej	wcześniejszych	słów.

–	 Ta	 dziesiątka	 –	 stwierdziła	 kobieta,	 unosząc	 pręt	 w	 stronę	 Kaladina	 i

pozostałych	 z	 jego	 wozu.	 –	 Zabierzcie	 ich	 do	 drużyn	 mostowych.	 Powiedzcie

Lamarilowi	i	Gazowi,	że	tego	wysokiego	mają	potraktować	szczególnie.

Żołnierze	roześmiali	się,	a	jeden	z	nich	zaczął	popychać	grupę	Kaladina	ścieżką.

Kaladin	zniósł	to	–	ci	ludzie	nie	mieli	powodu,	by	zachowywać	się	delikatnie,	a	on	nie chciał	 dać	 im	 pretekstu,	 by	 zrobili	 się	 bardziej	 brutalni.	 Jeśli	 istniała	 grupa,	 której żołnierze	nienawidzili	bardziej	od	niewolników,	to	byli	nią	dezerterzy.

Idąc,	zwrócił	uwagę	na	sztandar	wznoszący	się	nad	obozem.	Wymalowano	na	nim

ten	 sam	 symbol,	 co	 na	 płaszczach	 żołnierzy	 –	 żółta	 para	 glifów	 w	 kształcie	 wieży	 i młota	 na	 ciemnozielonym	 polu.	 To	 był	 sztandar	 arcyksięcia	 Sadeasa,	 władcy	 ojczystej krainy	Kaladina.	Czy	to	ironia	losu,	czy	przeznaczenie	sprawiły,	że	wylądował	właśnie tutaj?

Żołnierze	wyraźnie	się	lenili,	nawet	ci,	którzy	byli	na	służbie,	a	ulice	pokrywała

warstwa	 śmieci.	 Pełno	 było	 markietanów	 –	 dziwki,	 robotnice,	 bednarze,	 wytwórcy świec	 i	 poganiacze.	 Widział	 nawet	 dzieci	 biegające	 po	 ulicach	 czegoś,	 co	 było	 w połowie	miastem,	a	w	połowie	obozem	wojskowym.

I	 jeszcze	 parshmeni.	 Noszący	 wodę,	 pracujący	 nad	 okopami,	 noszący	 ciężary.	 To

go	 zaskoczyło.	 Czyż	 nie	 walczyli	 przeciwko	 parshmenom?	 Nie	 obawiali	 się,	 że	 ci powstaną?	 Najwyraźniej	 nie.	 Ci	 parshmeni	 pracowali	 z	 taką	 samą	 uległością,	 jak	 ci, których	 znał	 w	 Palenisku.	 Może	 to	 miało	 sens.	 W	 jego	 ojczyźnie	 Alethi	 walczyli przeciwko	Alethim,	więc	dlaczego	w	tym	konflikcie	nie	mogło	być	parshmenów	po	obu stronach?

Żołnierze	 poprowadzili	 Kaladina	 aż	 do	 północno-wschodniej	 części	 obozu,	 co

zajęło	 sporo	 czasu.	 Choć	 stworzone	 przy	 pomocy	 Duszników	 kamienne	 baraki

wyglądały	 identycznie,	 krawędź	 obozu	 była	 charakterystycznie	 poszarpana,	 niczym góry.	 Stare	 przyzwyczajenia	 kazały	 mu	 zapamiętać	 drogę.	 Tutaj	 wysoki	 okrągły	 mur został	 zniszczony	 przez	 niezliczone	 arcyburze,	 zapewniając	 doskonały	 widok	 na wschód.	 Tamta	 otwarta	 przestrzeń	 stanowiła	 dobry	 punkt	 zbiórki	 przed	 marszem	 w dół	Strzaskanych	Równin.

Na	 północnej	 krawędzi	 pola	 znajdował	 się	 podobóz	 wypełniony	 kilkoma

dziesiątkami	 koszar,	 a	 w	 jego	 środku	 skład	 drzewny	 pełen	 cieśli.	 Zajmowali	 się przysadzistymi	 drzewami,	 które	 Kaladin	 widział	 na	 równinie	 –	 zdejmowali	 włóknistą korę,	piłowali	na	deski.	Inna	grupa	cieśli	składała	z	desek	duże	konstrukcje.

–	Mamy	pracować	w	drewnie?	–	spytał	Kaladin.

Jeden	z	żołnierzy	roześmiał	się	szorstko.

–	Dołączacie	do	drużyn	mostowych.

Wskazał	 na	 grupę	 ponuro	 wyglądających	 mężczyzn,	 którzy	 siedzieli	 na

kamieniach	 w	 cieniu	 koszar,	 palcami	 jedząc	 z	 drewnianych	 misek.	 Ich	 pożywienie wyglądało	niepokojąco	podobnie	do	brei,	którą	karmił	ich	Tvlakv.

Jeden	 z	 żołnierzy	 znów	 popchnął	 Kaladina,	 który	 zatoczył	 się	 w	 dół	 łagodnego zbocza.	Pozostała	dziewiątka	niewolników	podążyła	za	nim,	poganiana	przez	żołnierzy.

Żaden	z	siedzących	wokół	koszar	nawet	na	nich	nie	spojrzał.	Mieli	na	sobie	skórzane

kamizele	 i	 proste	 spodnie,	 niektórzy	 również	 brudne	 sznurowane	 koszule.	 Ponura gromadka	nie	wyglądała,	jakby	miewała	się	lepiej	od	niewolników,	choć	wydawała	się w	nieco	lepszej	kondycji.

–	Nowi	rekruci,	Gaz!	–	zawołał	jeden	z	żołnierzy.

W	pewnej	odległości	od	jedzących	odpoczywał	mężczyzna.	Odwrócił	się,	ukazując

twarz	tak	pełną	blizn,	że	jego	broda	rosła	kępkami.	Nie	miał	jednego	oka	–	drugie	było brązowe	–	i	nie	nosił	opaski.	Białe	węzły	na	ramionach	świadczyły,	że	jest	sierżantem, a	 do	 tego	 emanował	 twardością,	 którą	 Kaladin	 kojarzył	 z	 ludźmi	 czującymi	 się swobodnie	na	polu	walki.

–	 Te	 chudziny?	 –	 spytał	 Gaz,	 żując	 coś.	 Ruszył	 w	 ich	 stronę.	 –	 Ledwie

powstrzymają	strzałę.

Żołnierz	obok	Kaladina	wzruszył	ramionami	i	znów	popchnął	go	naprzód.

–	Jasność	Hashal	powiedziała,	że	z	tym	masz	postąpić	szczególnie.	Reszta	zależy

od	ciebie.	–	Żołnierz	skinął	na	towarzyszy	i	wszyscy	odeszli	pośpiesznie.

Gaz	przyjrzał	się	niewolnikom.	W	końcu	wpatrzył	się	w	Kaladina.

–	Mam	wojskowe	szkolenie	–	powiedział	Kaladin.	–	W	armii	lorda	Amarama.

–	Nie	obchodzi	mnie	to	–	przerwał	mu	Gaz,	spluwając	czymś	ciemnym	w	bok.

Kaladin	zawahał	się.

–	Kiedy	Amaram…

–	Ciągle	wspominasz	to	imię	–	warknął	Gaz.	–	Służyłeś	pod	dowództwem	jakiegoś

pomniejszego	pana,	tak?	I	spodziewasz	się,	że	będę	pod	wrażeniem?

Kaladin	westchnął.	Miał	okazję	poznać	takich	ludzi,	pomniejszych	sierżantów	bez

szans	 na	 awans.	 Jedyną	 radość	 w	 życiu	 czerpali	 z	 władzy	 nad	 tymi,	 którzy	 byli	 w jeszcze	gorszej	sytuacji.	Cóż,	niech	i	tak	będzie.

–	 Nosisz	 piętno	 niewolnika	 –	 prychnął	 tamten.	 –	 Wątpię,	 byś	 kiedyś	 trzymał	 w ręku	włócznię.	Tak	czy	inaczej,	racz	teraz	do	nas	dołączyć,	paniczu.

Wiatrospren	 Kaladina	 sfrunęła	 z	 góry	 i	 przyjrzała	 się	 Gazowi,	 po	 czym

przymrużyła	 jedno	 oko,	 naśladując	 go.	 Z	 jakiegoś	 powodu	 jej	 widok	 sprawił,	 że Kaladin	się	uśmiechnął.	Sierżant	źle	zrozumiał	ten	uśmiech.	Skrzywił	się	i	zrobił	krok naprzód,	wyciągając	palec.

W	tej	właśnie	chwili	w	obozie	zagrzmiały	rogi.	Cieśle	unieśli	głowy,	a	żołnierze,

którzy	 eskortowali	 Kaladina,	 pobiegli	 do	 centrum	 obozu.	 Niewolnicy	 rozejrzeli	 się	 z niepokojem.

–	Na	Ojca	Burz!	–	zaklął	Gaz.	–	Mostowi!	Wstawać,	wstawać,	łotry!

Zaczął	 kopać	 jedzących.	 Mężczyźni	 upuścili	 miski	 i	 się	 podnieśli.	 Nosili	 proste sandały	zamiast	porządnych	butów.

–	Ty,	paniczu	–	odezwał	się	Gaz,	wskazując	na	Kaladina.

–	Nie	powiedziałem…

–	 Na	 Potępienie,	 nie	 obchodzi	 mnie,	 co	 powiedziałeś!	 Jesteś	 w	 moście	 numer cztery.	 –	 Wskazał	 na	 grupę	 oddalających	 się	 mostowych.	 –	 Reszta	 niech	 tu	 zaczeka.

Później	was	rozdzielę.	Ruszać	się	albo	powieszę	was	za	nogi.

Kaladin	 wzruszył	 ramionami	 i	 ruszył	 biegiem	 za	 mostowymi.	 Była	 to	 jedna	 z

wielu	 drużyn	 takich	 mężczyzn	 wypadająca	 z	 koszar	 albo	 wyłaniająca	 się	 z	 uliczek.

Wydawało	 się,	 że	 jest	 ich	 sporo.	 Około	 pięćdziesięciu	 budynków,	 w	 każdym

dwudziestu	 do	 trzydziestu	 mężczyzn…	 to	 by	 znaczyło,	 że	 w	 tej	 armii	 jest	 niemal	 tyle samo	mostowych,	co	żołnierzy	w	siłach	Amarama.

Drużyna	 Kaladina	 przebiegła	 przez	 obóz	 pomiędzy	 deskami	 i	 stertami	 trocin,	 aż dotarła	do	dużej	drewnianej	konstrukcji,	która	najwyraźniej	przetrwała	kilka	arcyburz i	 bitew.	 Wgłębienia	 i	 otwory	 wzdłuż	 jego	 długości	 wyglądały	 jak	 miejsca,	 w	 które trafiły	strzały.	Może	to	był	element	mostu	w	mostowych?

Tak,	pomyślał	Kaladin.	To	był	drewniany	most	długości	około	trzydziestu	stóp,	a

szerokości	ośmiu.	Z	przodu	i	z	tyłu	opadał	nieco	i	nie	miał	poręczy.	Drewno	było	grube, największe	 deski	 wzmacniały	 konstrukcję	 w	 środku.	 Na	 placu	 zebrano	 około czterdziestu	 lub	 pięćdziesięciu	 mostów.	 Może	 jedna	 na	 każde	 koszary,	 co	 oznaczało jedną	drużynę	na	każdy	most?	Zebrało	się	już	około	dwudziestu	drużyn.

Gaz	 znalazł	 gdzieś	 drewnianą	 tarczę	 i	 błyszczącą	 maczugę,	 ale	 dla	 pozostałych ich	 zabrakło.	 Szybko	 przyjrzał	 się	 każdej	 drużynie.	 Zatrzymał	 się	 przy	 moście	 numer cztery	i	zawahał.

–	Gdzie	jest	wasz	dowódca?	–	spytał.

–	Martwy	–	odparł	jeden	z	mostowych.	–	Wczoraj	rzucił	się	do	Rozpadliny	Honoru.

Gaz	zaklął.

–	 Nie	 możecie	 utrzymać	 dowódcy	 nawet	 przez	 tydzień?	 A	 niech	 to	 burza!

Ustawcie	 się	 w	 szeregu,	 będę	 biegł	 obok	 was.	 Słuchajcie	 moich	 rozkazów.	 Kolejny dowódca	 zostanie	 wyznaczony,	 kiedy	 zobaczymy,	 kto	 przeżył.	 –	 Gaz	 wskazał	 na Kaladina.	 –	 Jesteś	 z	 tyłu,	 paniczu.	 Ruszać	 się!	 A	 niech	 was	 burza,	 nie	 zniosę	 kolejnej nagany	z	waszego	powodu,	głupcy!	Ruszać	się,	ruszać!

Pozostali	dźwignęli	most.	Kaladin	nie	miał	innego	wyboru,	jak	tylko	wejść	w	lukę

na	 końcu	 mostu.	 Nieco	 zaniżył	 swoje	 szacunki	 –	 wydawało	 się,	 że	 na	 każdy	 most przypada	 od	 trzydziestu	 pięciu	 do	 czterdziestu	 mężczyzn.	 Przy	 moście	 mieściło	 się pięciu	 mężczyzn	 wszerz	 –	 trzej	 pod	 mostem	 i	 po	 jednym	 po	 obu	 stronach	 –	 i	 ośmiu wzdłuż,	choć	w	tej	drużynie	brakowało	ludzi	do	obsadzenia	wszystkich	stanowisk.

Pomógł	 unieść	 most	 w	 powietrze.	 Prawdopodobnie	 budowali	 mosty	 z	 bardzo

lekkiego	 drewna,	 ale	 ta	 konstrukcja	 i	 tak	 była	 ciężka	 jak	 burza.	 Kaladin	 sapnął, uginając	 się	 pod	 ciężarem,	 uniósł	 most	 wysoko	 i	 wszedł	 pod	 niego.	 Pozostali pośpieszyli,	by	zająć	środkowe	miejsca	wzdłuż	całego	mostu	i	wszyscy	powoli	opuścili go	na	ramiona.	Całe	szczęście,	od	spodu	były	pręty,	które	można	było	wykorzystać	jako uchwyty.

Pozostali	 mieli	 poduszki	 na	 ramionach	 kamizeli,	 które	 nieco	 ich	 chroniły	 i

pozwalały	dostosować	wzrost	do	uchwytów.	Kaladin	nie	dostał	kamizeli,	więc	drewno

wbijało	się	bezpośrednio	w	jego	skórę.	Nic	nie	widział	–	w	strukturze	znajdowało	się

wgłębienie	na	jego	głowę,	ale	deski	zasłaniały	mu	widok.	Ci	na	brzegach	mieli	lepszy

widok	–	podejrzewał,	że	te	miejsca	są	bardziej	pożądane.

Drewno	śmierdziało	oliwą	i	potem.

–	Ruszać!	–	zawołał	Gaz	z	zewnątrz,	jego	głos	wydawał	się	stłumiony.

Kaladin	 jęknął,	 kiedy	 drużyna	 ruszyła	 truchtem.	 Nie	 widział,	 dokąd	 idzie,	 i	 z trudem	 unikał	 potykania	 się,	 kiedy	 drużyna	 maszerowała	 w	 dół	 wschodniego	 zbocza Strzaskanych	Równin.	Kaladin	pocił	się	i	przeklinał	pod	nosem,	a	drewno	ocierało	się o	jego	skórę.	Już	zaczynał	krwawić.

–	Biedny	głupiec	–	powiedział	ktoś	z	boku.

Kaladin	spojrzał	w	prawo,	ale	drewniane	uchwyty	wszystko	zasłaniały.

–	Czy…	–	wysapał	–	czy	mówisz	do	mnie?

–	 Nie	 powinieneś	 obrażać	 Gaza	 –	 powiedział	 tamten.	 Jego	 głos	 brzmiał	 pusto.	 –

Czasem	pozwala	nowym	biec	w	zewnętrznych	rzędach.	Czasem.

Kaladin	 chciał	 odpowiedzieć,	 lecz	 z	 trudem	 złapał	 oddech.	 Myślał,	 że	 ma	 lepszą kondycję,	ale	przez	osiem	miesięcy	żywił	się	breją,	był	bity,	a	arcyburze	przeczekiwał

w	przeciekających	piwnicach,	wilgotnych	szopach	albo	klatkach.	Bardzo	się	zmienił.

–	Oddychaj	głęboko	–	powiedział	stłumiony	głos.	–	Skup	się	na	krokach.	Licz	je.	To

pomaga.

Kaladin	 skorzystał	 z	 tej	 rady.	 Słyszał,	 jak	 inne	 drużyny	 biegną	 obok.	 Za	 ich plecami	 rozlegały	 się	 znajome	 odgłosy	 maszerujących	 oddziałów	 i	 stukanie	 kopyt	 na kamieniach.	Za	nimi	szła	armia.

Poniżej,	 z	 kamienia	 wyrastały	 skałopąki	 i	 łupkokora,	 o	 które	 się	 potykał.

Krajobraz	Strzaskanych	Równin	wydawał	się	poszarpany	i	nierówny,	pełen	występów	i

kamiennych	 półek.	 To	 wyjaśniało,	 dlaczego	 mosty	 nie	 miały	 kół	 –	 w	 takim	 terenie tragarze	byli	z	pewnością	o	wiele	szybsi.

Jego	stopy	były	już	zakrwawione	i	poobijane.	Nie	mogli	dać	mu	butów?	Zacisnął

zęby	i	biegł	dalej.	Kolejna	praca.	Będzie	ją	wykonywał	i	przeżyje.

Łoskot.	 Dotknął	 stopami	 drewna.	 Most,	 stały,	 wzniesiony	 nad	 rozpadliną	 między płaskowyżami	 Strzaskanych	 Równin.	 W	 ciągu	 kilku	 chwil	 drużyna	 go	 przebyła	 i	 jego stopy	znów	dotknęły	kamienia.

–	Ruszać	się,	ruszać	się!	–	zaryczał	Gaz.	–	Niech	was	burza,	dalej!

Nie	przerywali	truchtu,	kiedy	armia	przebyła	most	za	ich	plecami,	setki	butów	z

łoskotem	uderzały	o	drewno.	Po	ramionach	Kaladina	płynęła	krew.	Z	trudem	oddychał,

czuł	 przeszywający	 ból	 w	 boku.	 Słyszał	 sapanie	 innych,	 dźwięki	 niosły	 się	 przez ciasną	przestrzeń	pod	mostem.	Czyli	nie	był	jedyny.	Miał	nadzieję,	że	szybko	dotrą	do celu.

Próżna	nadzieja.

Kolejna	godzina	była	udręką,	gorszą	niż	wszelkie	bicie,	jakiemu	go	poddawano	w

niewoli,	gorsza	niż	wszelkie	rany	na	polu	bitwy.	Wydawało	się,	że	marsz	nigdy	się	nie skończy.	Kaladin	niewyraźnie	pamiętał	stałe	mosty,	które	widział,	kiedy	spoglądał	na równinę	 z	 wozu.	 Łączyły	 płaskowyże	 tam,	 gdzie	 rozpadliny	 dawało	 się	 najłatwiej połączyć,	a	nie	tam,	gdzie	byłoby	to	najdogodniejsze	dla	podróżnych.	Często	oznaczało to,	że	skręcali	na	północ	lub	południe	zanim	mogli	ruszyć	znowu	na	wschód.

Mostowi	 mamrotali,	 przeklinali,	 jęczeli,	 w	 końcu	 ucichli.	 Pokonywali	 most	 za mostem,	 płaskowyż	 za	 płaskowyżem.	 Kaladinowi	 nie	 udało	 się	 przyjrzeć	 żadnej rozpadlinie.	 Po	 prostu	 biegł.	 I	 biegł.	 Już	 nie	 czuł	 stóp.	 Biegł.	 Jakimś	 sposobem wiedział,	że	jeśli	się	zatrzyma,	zostanie	pobity.	Miał	wrażenie,	że	jego	ramiona	zostały obtarte	do	kości.	Próbował	liczyć	kroki,	ale	był	zbyt	wyczerpany.

Mimo	to,	nie	przestał	biec.

W	końcu	Gaz	miłosiernie	kazał	im	się	zatrzymać.	Kaladin	zamrugał,	zatoczył	się	i

prawie	przewrócił.

–	Unieść!	–	ryknął	Gaz.

Ramiona	 Kaladina	 przeszył	 ból,	 kiedy	 poruszył	 je	 po	 tak	 długim	 czasie

podtrzymywania	mostu	w	jednym	miejscu.

–	Opuścić!

Zrobili	 krok	 w	 bok,	 mostowi	 z	 dołu	 ujęli	 uchwyty	 z	 boku.	 To	 było	 niewygodne	 i trudne,	ale	mężczyźni	wyraźnie	mieli	praktykę.	Stawiając	most	na	ziemi,	nie	dopuścili, żeby	się	przewrócił.

–	Pchnąć!

Zdezorientowany	 Kaladin	 zatoczył	 się	 do	 tyłu,	 kiedy	 mostowi	 zaczęli	 popychać uchwyty	po	bokach	i	z	tyłu.	Znajdowali	się	na	krawędzi	rozpadliny,	nad	którą	nie	było stałego	mostu.	Z	boków	inne	drużyny	popychały	swoje	mosty.

Kaladin	obejrzał	się	przez	ramię.	Armia	liczyła	dwa	tysiące	żołnierzy	w	zieleni	i

bieli.	 Dwanaście	 setek	 ciemnookich	 włóczników,	 kilka	 setek	 kawalerii	 na	 cennych koniach.	 Za	 nimi	 duża	 grupa	 ciężkiej	 piechoty,	 jasnoocy	 mężczyźni	 w	 grubych pancerzach,	noszący	duże	maczugi	i	kwadratowe	stalowe	tarcze.

Wydawało	 się,	 że	 celowo	 wybrali	 punkt,	 w	 którym	 rozpadlina	 była	 wąska,	 a

pierwszy	 płaskowyż	 znajdował	 się	 nieco	 wyżej	 niż	 drugi.	 Most	 był	 dwa	 razy	 dłuższy od	 szerokości	 rozpadliny.	 Gaz	 zaczął	 go	 przeklinać,	 więc	 Kaladin	 dołączył	 do pozostałych,	 z	 głośnym	 zgrzytem	 przepychając	 most	 przez	 nierówny	 teren.	 Kiedy struktura	 wylądowała	 na	 miejscu	 po	 drugiej	 stronie,	 drużyna	 wycofała	 się,	 by pozwolić	kawalerii	przejechać	na	drugą	stronę.

Był	 zbyt	 wyczerpany,	 żeby	 się	 temu	 przyglądać.	 Opadł	 na	 skały	 i	 położył	 się, nasłuchując	 kroków	 piechoty	 przechodzącej	 przez	 most.	 Przechylił	 głowę.	 Pozostali mostowi	 również	 się	 położyli.	 Gaz	 zarzucił	 tarczę	 na	 plecy	 i	 przechodził	 między drużynami,	kręcąc	głową	i	wzdychając	nad	tym,	jak	są	bezwartościowi.

Kaladin	 pragnął	 tak	 leżeć,	 patrząc	 w	 niebo,	 nie	 zważając	 na	 świat.	 Jednak	 jego szkolenie	 mówiło	 mu,	 że	 może	 dostać	 zakwasów.	 A	 to	 uczyniłoby	 drogę	 powrotną jeszcze	 gorszą.	 Szkolenie…	 należało	 do	 innego	 mężczyzny,	 z	 innych	 czasów.	 Prawie cieniodni.	I	nawet	jeśli	Kaladin	już	nim	nie	był,	nadal	mógł	go	słuchać.

I	tak	oto	Kaladin	z	jękiem	zmusił	się,	by	usiąść	i	rozmasować	mięśnie.	Żołnierze

przechodzili	przez	most	czwórkami,	z	wysoko	uniesionymi	włóczniami	i	tarczami.	Gaz

wpatrywał	się	w	nich	z	wyraźną	zawiścią,	a	wiatrospren	Kaladina	tańczyła	wokół	jego

głowy.	Mimo	zmęczenia	Kaladin	poczuł	ukłucie	zazdrości.	Dlaczego	zajmowała	się	nim,

a	nie	Kaladinem?

Po	kilku	minutach	Gaz	zwrócił	na	niego	uwagę	i	zmarszczył	czoło.

–	Zastanawia	się,	dlaczego	nie	leżysz	–	usłyszał	znajomy	głos.

Mężczyzna,	który	biegł	obok	Kaladina,	leżał	na	ziemi	obok	niego	i	wpatrywał	się

w	 niebo.	 Był	 starszy,	 posiwiały	 i	 miał	 długą,	 ogorzałą	 twarz	 pasującą	 do	 jego łagodnego	głosu.

Kaladin	 masował	 nogi,	 świadomie	 ignorując	 Gaza.	 Następnie	 oderwał	 kilka

pasków	worka,	w	który	był	ubrany,	i	obwiązał	nim	stopy	i	ramiona.	Na	szczęście,	jako

niewolnik	 przyzwyczaił	 się	 do	 chodzenia	 boso,	 więc	 uszkodzenia	 nie	 były	 zbyt poważne.

Skończył	 w	 chwili,	 kiedy	 ostatni	 żołnierze	 piechoty	 przechodzili	 przez	 most.	 Za nim	 podążyło	 kilku	 konnych	 jasnookich	 w	 błyszczących	 zbrojach.	 Pośrodku	 jechał

mężczyzna	w	potężnym,	emanującym	czerwonym	blaskiem	Pancerzu	Odprysku.	Różnił

się	od	tego,	który	widział	Kaladin	–	powiadano,	że	każdy	jest	osobnym	dziełem	sztuki

–	ale	robił	to	samo	wrażenie.	Ozdobne,	nakładające	się	na	siebie	płyty,	do	tego	piękny hełm	bez	przyłbicy.

Zbroja	 wydawała	 się	 obca.	 Została	 stworzona	 w	 innej	 epoce,	 kiedy	 bogowie

chodzili	po	Rosharze.

–	Czy	to	król?	–	spytał	Kaladin.

Mostowy	obok	zaśmiał	się	słabo.

–	Chciałbyś.

Kaladin	odwrócił	się	w	jego	stronę,	marszcząc	czoło.

–	Gdyby	to	był	król	–	wyjaśnił	tamten	–	to	by	znaczyło,	że	jesteśmy	w	armii	lorda

Dalinara.

To	imię	wydało	się	Kaladinowi	znajome.

–	To	arcyksiążę,	prawda?	Wuj	króla.

–	 Ano.	 Najlepszy	 z	 ludzi,	 najbardziej	 szlachetny	 Odpryskowy	 w	 armii	 króla.

Mówią,	że	zawsze	dotrzymuje	słowa.

Kaladin	prychnął	z	pogardą.	To	samo	mówiono	o	Amaramie.

–	Powinieneś	sobie	życzyć,	by	trafić	do	wojsk	arcyksięcia	Dalinara	–	dodał	starszy

mężczyzna.	–	On	nie	ma	drużyn	mostowych.	A	w	każdym	razie	nie	takie.

–	Dobra,	kremliki!	–	ryknął	Gaz.	–	Wstawać!

Mostowi	 jęknęli,	 podnosząc	 się.	 Kaladin	 westchnął.	 Krótki	 odpoczynek	 pokazał

mu,	jak	bardzo	jest	wyczerpany.

–	Cieszę	się,	że	wracamy	–	mruknął.

–	Wracamy?	–	powtórzył	starszy	mostowy.

–	Nie	zawracamy?

Jego	towarzysz	zaśmiał	się.

–	Chłopcze,	jeszcze	nie	dotarliśmy	do	celu.	I	powinieneś	się	cieszyć.	Dotarcie	na

miejsce	jest	najgorsze.

I	tak	oto	zaczęła	się	druga	faza	koszmaru.	Przechodzili	przez	most,	wciągali	go	za

sobą,	 znów	 podnosili	 na	 obolałe	 ramiona.	 Biegli	 przez	 płaskowyż.	 Po	 drugiej	 stronie opuszczali	 most	 nad	 kolejną	 rozpadliną.	 Armia	 przechodziła	 i	 znów	 wracali	 do noszenia	mostu.

Powtórzyli	 to	 co	 najmniej	 tuzin	 razy.	 Odpoczywali	 pomiędzy,	 ale	 Kaladin	 był	 tak obolały	i	przemęczony,	że	krótkie	chwile	wytchnienia	nie	wystarczały.	Z	trudem	łapał

oddech	za	każdym	razem,	zanim	znów	zmuszono	go	do	podniesienia	mostu.

Oczekiwano,	 że	 będą	 szybcy.	 Mostowi	 mogli	 odpocząć,	 kiedy	 reszta	 armii

przechodziła	 na	 drugą	 stronę,	 ale	 musieli	 to	 nadrobić,	 biegnąc	 przez	 płaskowyż	 –

mijając	szeregi	żołnierzy	–	by	dotrzeć	do	kolejnej	rozpadliny	przed	głównymi	siłami.	W

pewnym	 momencie	 ogorzały	 towarzysz	 ostrzegł	 go,	 że	 jeśli	 nie	 ustawią	 mostu

wystarczająco	szybko,	po	powrocie	do	obozu	zostaną	ukarani	chłostą.

Gaz	 wydawał	 rozkazy,	 przeklinał	 mostowych,	 kopał	 ich,	 kiedy	 poruszali	 się	 zbyt wolno,	 i	 nie	 wykonywał	 żadnej	 prawdziwej	 pracy.	 Kaladin	 bardzo	 szybko	 poczuł

ogromną	 nienawiść	 do	 tego	 chudego,	 pobliźnionego	 mężczyzny.	 To	 go	 zaskoczyło	 –

żaden	 z	 poprzednich	 sierżantów	 nie	 wywołał	 jego	 nienawiści.	 Ich	 zadaniem	 było przeklinanie	swoich	ludzi	i	motywowanie	ich.

Nie	to	bolało	Kaladina.	Gaz	posłał	go	w	drogę	bez	sandałów	i	kamizeli.	Wiedział,

że	 mimo	 bandaży	 zostaną	 mu	 blizny.	 Rano	 będzie	 tak	 posiniaczony	 i	 zesztywniały,	 że nie	będzie	mógł	się	ruszyć.

Zachowanie	 Gaza	 świadczyło,	 że	 był	 małostkowym	 dręczycielem.	 Zaryzykował

powodzenie	misji	z	powodu	utraty	tragarza	ze	względu	na	osobistą	urazę.

Burzowy	 człowiek,	 pomyślał	 Kaladin.	 Nienawiść	 do	 mężczyzny	 dodawała	 mu	 sił

do	przetrwania	udręki.	Kilka	razy	po	przepchnięciu	mostu	na	miejsce	Kaladin	upadał	i

wydawało	 mu	 się,	 że	 już	 nigdy	 nie	 wstanie,	 lecz	 kiedy	 Gaz	 kazał	 im	 się	 podnieść, jakimś	 sposobem	 dźwigał	 się	 z	 trudem.	 Gdyby	 tego	 nie	 zrobił,	 oznaczałoby	 to zwycięstwo	sierżanta.

Dlaczego	 przez	 to	 wszystko	 przechodzili?	 Jaki	 był	 sens?	 Dlaczego	 tak	 dużo

biegali?	 Musieli	 chronić	 most,	 swój	 cenny	 ciężar,	 ładunek.	 Musieli	 podtrzymywać niebo	i	biec,	musieli…

Zaczynał	majaczyć.	Nogi,	bieg.	Raz,	dwa,	raz,	dwa,	raz,	dwa.

–	Zatrzymać	się!

Zatrzymał	się.

–	Podnieść!

Uniósł	ręce.

–	Opuścić!

Cofnął	się	i	opuścił	most.

–	Pchnąć!

Popchnął	most.

Zgiń.

Ten	 ostatni	 rozkaz	 sam	 dodawał	 za	 każdym	 razem.	 Padł	 na	 kamień,	 skałopąk

pośpiesznie	 cofnął	 pędy	 w	 chwili,	 kiedy	 ich	 dotknął.	 Zamknął	 oczy,	 nie	 miał	 już	 siły myśleć	 o	 skurczach.	 Znalazł	 się	 w	 transie,	 półśnie,	 który	 zdawał	 się,	 że	 trwa	 jedno uderzenie	serca.

–	Podnieść	się!

Wstał,	potykając	się	na	zakrwawionych	stopach.

–	Przejść!

Przeszedł	na	drugą	stronę,	nie	zwracając	uwagi	na	przepaść	po	obu	stronach.

–	Pociągnąć!

Złapał	za	uchwyt	i	przeciągnął	most	przez	rozpadlinę.

–	Zmienić	się!

Kaladin	 stał	 bezmyślnie.	 Nie	 rozumiał	 tego	 rozkazu,	 Gaz	 nie	 wydał	 go	 nigdy wcześniej.	 Oddziały	 ustawiały	 się	 w	 szyku,	 poruszając	 się	 z	 tą	 dziwną	 mieszanką zdenerwowania	 i	 wymuszonego	 rozluźnienia,	 która	 często	 poprzedzała	 bitwę.	 Kilka niecierpliwosprenów	–	jak	czerwone	taśmy,	wyrastające	z	ziemi	i	łopoczące	na	wietrze –	zaczęło	wyrastać	ze	skał	i	unosić	się	między	żołnierzami.

Bitwa?

Gaz	chwycił	Kaladina	za	ramię	i	popchnął	go	na	przód	mostu.

–	W	tej	części	nowi	idą	przodem,	paniczu.	–	Sierżant	uśmiechnął	się	paskudnie.

Kaladin	 tępo	 chwycił	 most	 z	 pozostałymi,	 unosząc	 go	 nad	 głową.	 Uchwyty

wyglądały	 tak	 samo,	 ale	 pierwszy	 rząd	 miał	 wycięte	 otwory	 przed	 twarzą,	 dzięki czemu	 mógł	 wyglądać	 na	 zewnątrz.	 Wszyscy	 mostowi	 zmienili	 pozycje	 –	 ci,	 którzy biegli	 z	 przodu,	 przeszli	 na	 tył,	 a	 ci	 z	 tyłu	 –	 w	 tym	 Kaladin	 i	 ogorzały	 mężczyzna	 – przeszli	na	przód.

Kaladin	nie	pytał	o	sens.	Nie	obchodziło	go	to.	Przód	mu	się	podobał,	łatwiej	mu

było	biec,	kiedy	widział	teren	przed	sobą.

Krajobraz	 płaskowyżu	 przypominał	 jałowe	 burzowe	 ziemie	 –	 widział	 rozrzucone

kępy	traw,	ale	kamień	był	zbyt	twardy,	by	ich	nasiona	do	końca	się	w	nim	zagrzebały.

Częściej	 widywał	 skałopąki,	 wyrastające	 jak	 bańki	 na	 całym	 płaskowyżu,	 udające kamienie	 wielkości	 ludzkiej	 głowy.	 Część	 z	 nich	 popękała	 i	 wypuszczała	 pędy	 jak grube	zielone	języki.	Niektóre	nawet	zakwitły.

Po	tak	wielu	godzinach	oddychania	w	duchocie	pod	mostem,	bieg	na	przedzie	był

niemal	rozluźniający.	Czemu	jako	nowy	trafił	na	tę	wspaniałą	pozycję?

–	 Talenelat’Elin,	 który	 znosisz	 wszelkie	 cierpienia	 –	 powiedział	 przerażonym

głosem	mężczyzna	po	jego	prawej.	–	Będzie	ciężko.	Już	się	ustawili!	Będzie	ciężko!

Kaladin	 zamrugał,	 skupiając	 wzrok	 na	 pobliskiej	 rozpadlinie.	 Po	 drugiej	 stronie pęknięcia	 stał	 szereg	 mężczyzn	 o	 marmurkowej,	 czerwono-czarnej	 skórze.	 Nosili dziwne	 rdzawopomarańczowe	 pancerze,	 które	 okrywały	 ich	 przedramiona,	 piersi, głowy	i	nogi.	Minęła	chwila,	zanim	zrozumiał.

Parshendi.

Nie	 przypominali	 zwykłych	 parshmenów.	 Byli	 o	 wiele	 bardziej	 umięśnieni,

masywni.	 Mieli	 potężne	 sylwetki	 żołnierzy	 i	 każdy	 nosił	 na	 plecach	 broń.	 Niektórzy nosili	 czerwono-czarne	 brody	 związane	 kamiennymi	 paciorkami,	 inni	 byli	 gładko ogoleni.

Na	oczach	Kaladina	pierwszy	rząd	Parshendich	ukląkł.	Trzymali	w	rękach	krótkie

łuki.	 Nie	 długie	 łuki,	 które	 strzelały	 wysoko	 i	 daleko.	 Krótkie	 łuki	 refleksyjne,

strzelające	 prosto,	 szybko	 i	 mocno.	 Nadające	 się	 doskonale	 do	 zabicia	 grupy mostowych,	zanim	ci	ustawią	most.

„Dotarcie	na	miejsce	jest	najgorsze…”.

Teraz	dopiero	zaczął	się	prawdziwy	koszmar.

Gaz	 trzymał	 się	 z	 tyłu,	 wrzeszcząc	 na	 mostowych,	 by	 się	 nie	 zatrzymywali.

Instynkt	 Kaladina	 kazał	 mu	 zejść	 z	 linii	 ognia,	 ale	 pęd	 mostu	 zmuszał	 go	 do	 biegu.

Wpychał	go	w	gardło	bestii,	gotowej	do	zamknięcia	paszczy.

Wyczerpanie	 i	 ból	 zniknęły.	 Znalazł	 się	 w	 stanie	 gotowości.	 Mosty	 rzuciły	 się naprzód,	ukryci	pod	nimi	mężczyźni	krzyczeli,	biegnąc.	Biegnąc	w	stronę	śmierci.

Łucznicy	wypuścili	strzały.

Pierwsza	 salwa	 zabiła	 ogorzałego	 towarzysza	 Kaladina,	 trafiły	 w	 niego	 aż	 trzy strzały.	 Mężczyzna	 po	 lewej	 również	 upadł,	 nie	 był	 jeszcze	 martwy,	 ale	 drużyna mostowych	go	zdeptała.	W	miarę,	jak	ginęli	tragarze,	most	stawał	się	coraz	cięższy.

Parshendi	spokojnie	wypuścili	kolejną	salwę.	Kaladin	widział	kątem	oka,	jak	inna

drużyna	 mostowych	 zaczyna	 słabnąć.	 Parshendi	 skupiali	 się	 na	 określonych

drużynach.	 Tamci	 dostali	 pełną	 salwą	 kilkudziesięciu	 łuczników,	 w	 efekcie	 pierwsze trzy	 rzędy	 mostowych	 przewróciły	 się,	 podcinając	 tych	 za	 nimi.	 Ich	 most	 zadrżał,	 i	 z głośnym	trzaskiem	miażdżonych	ciał	upadł	na	ziemię.

Wokół	Kaladina	przelatywały	strzały,	zabijając	dwóch	mężczyzn	z	pierwszej	linii.

Inne	wbijały	się	w	drewno	wokół	niego,	jedna	rozcięła	skórę	na	jego	policzku.

Wrzasnął.	Z	przerażenia,	wstrząsu,	bólu,	czystego	oszołomienia.	Nigdy	wcześniej

nie	 czuł	 się	 w	 bitwie	 tak	 bezsilny.	 Atakował	 wrogie	 umocnienia,	 biegł	 pod	 deszczem strzał,	 ale	 zawsze	 czuł,	 że	 w	 pewnym	 stopniu	 nad	 tym	 panuje.	 Miał	 włócznię,	 miał

tarczę,	mógł	walczyć.

Nie	tym	razem.	Drużyny	mostowych	były	jak	wieprze	gnane	na	rzeź.

Poleciała	 trzecia	 salwa	 i	 padła	 kolejna	 z	 dwudziestu	 drużyn.	 Alethi	 również strzelali,	ich	strzały	spadały	z	nieba	i	zabijały	Parshendich.	Most	Kaladina	znalazł	się niemal	przy	rozpadlinie.	Widział	czarne	oczy	Parshendich	po	drugiej	stronie	i	rysy	ich wąskich,	 marmurkowych	 twarzy.	 Wszędzie	 wokół	 mostowi	 krzyczeli	 z	 bólu,	 strzały wyrzucały	 ich	 spod	 mostów.	 Rozległ	 się	 głośny	 trzask,	 gdy	 upadł	 kolejny	 most, miażdżąc	mostowych.

–	Unieść	i	opuścić,	głupcy!	–	zawołał	z	tyłu	Gaz.

Drużyna	zatrzymała	się	w	chwili,	kiedy	wróg	wypuścił	kolejną	salwę.	Mostowi	z

tyłu	 zaczęli	 krzyczeć.	 Ostrzał	 ze	 strony	 Alethich	 przeszkodził	 Parshendim.	 Choć Kaladin	był	otępiały,	przejęły	nad	nim	kontrolę	odruchy.	Opuścić	most	i	przepchnąć.

To	 odsłoniło	 mostowych,	 którzy	 dotychczas	 znajdowali	 się	 bezpieczni	 z	 tyłu.

Łucznicy	 Parshendich	 najwyraźniej	 się	 tego	 spodziewali,	 wypuścili	 bowiem	 kolejną, ostatnią	 salwę.	 Strzały	 opadły	 chmurą	 na	 most,	 zabijając	 pół	 tuzina	 tragarzy,	 aż ciemne	 drewno	 zalała	 krew.	 Strachospreny	 –	 wijące	 się	 i	 fioletowe	 –	 wyłoniły	 się	 z drewna	 i	 uniosły	 w	 powietrze.	 Most	 zadrżał,	 a	 jego	 przepchnięcie	 stało	 się trudniejsze,	gdy	nagle	stracili	ludzi.

Kaladin	potknął	się,	jego	dłonie	zsunęły	się	z	uchwytów.	Upadł	na	kolana	i	zawisł

nad	rozpadliną.	Z	trudem	udało	mu	się	złapać.

Zachwiał	 się	 z	 jedną	 ręką	 wiszącą	 nad	 przepaścią,	 a	 drugą	 ściskającą	 krawędź.

Poczuł	zawroty	głowy,	wpatrując	się	w	dół	stromej	ściany,	w	ciemność.	To	było	piękne,

zawsze	chętnie	wspinał	się	na	wysokie	skalne	zbocza	z	Tienem.

Odruchowo	 odepchnął	 się	 z	 powrotem	 na	 płaskowyż	 i	 przeczołgał.	 Grupa

żołnierzy	 piechoty,	 chroniona	 tarczami,	 zajęła	 pozycje	 przy	 moście	 i	 popychała	 go.

Łucznicy	 armii	 wymieniali	 salwy	 z	 Parshendimi,	 a	 kiedy	 żołnierze	 umieścili	 most	 na miejscu,	ciężka	kawaleria	pogalopowała	na	drugą	stronę	i	uderzyła	we	wroga.	Cztery mosty	 upadły,	 ale	 szesnaście	 pozostałych	 umieszczono	 obok	 siebie,	 umożliwiając skuteczne	natarcie.

Kaladin	 próbował	 się	 poruszyć,	 odczołgać	 od	 mostu,	 ale	 jego	 ciało	 odmawiało współpracy.	Nie	mógł	nawet	przewrócić	się	na	brzuch.

Powinienem	 pójść…	 pomyślał	 wyczerpany.	 Zobaczyć,	 czy	 tamten	 ogorzały

mężczyzna	nadal	żyje…	Opatrzyć	jego	rany…	Uratować…

Ale	nie	mógł.	Nie	mógł	się	poruszyć.	Nie	mógł	myśleć.	Z	zawstydzeniem	zamknął

oczy	i	pozwolił	sobie	stracić	przytomność.

*

–	Kaladinie.

Nie	 chciał	 otworzyć	 oczu.	 Przebudzenie	 oznaczało	 powrót	 do	 tego	 okropnego

świata	 cierpienia.	 Świata,	 gdzie	 bezbronnych,	 wyczerpanych	 ludzi	 zmuszano	 do

nacierania	na	szeregi	łuczników.

Ten	świat	był	koszmarem.

–	 Kaladinie!	 –	 Kobiecy	 głos	 był	 łagodny,	 jak	 szept,	 a	 jednak	 pełen	 nacisku.	 –

Zostawią	cię.	Wstawaj!	Umrzesz!

Nie	mogę…	Nie	mogę	wrócić…

Zostaw	mnie.

Coś	uderzyło	w	jego	twarz,	lekki	dotyk	energii,	piekący.	Skulił	się.	W	porównaniu

z	innymi	bólami	był	niczym,	ale	jakimś	sposobem	wymagał	większej	uwagi.	Kaladinie

uniósł	rękę	i	machnął.	Ten	ruch	wystarczył,	by	opuściły	go	resztki	otępienia.

Spróbował	otworzyć	oczy.	Jednego	mu	się	nie	udało,	krew	z	rozcięcia	na	policzku

spłynęła	 i	 zaschła	 wokół	 oczodołu.	 Słońce	 przesunęło	 się	 na	 niebie.	 Minęły	 godziny.

Jęknął,	usiadł	i	wytarł	zaschłą	krew	z	oka.	Wokół	niego	leżało	mnóstwo	ciał.	Powietrze śmierdziało	krwią	i	czymś	jeszcze	gorszym.

Dwóch	 żałośnie	 wyglądających	 mostowych	 potrząsało	 każdym	 po	 kolei,

sprawdzając	 oznaki	 życia,	 po	 czym	 zdejmowało	 kamizele	 i	 sandały	 z	 ciał,	 odganiając kremliki	 pożywiające	 się	 trupami.	 Kaladina	 by	 nie	 sprawdzili.	 Nie	 miał	 niczego,	 co mogliby	 zabrać.	 Porzuciliby	 go	 razem	 z	 trupami,	 pozostawili	 własnemu	 losowi	 na płaskowyżu.

Wiatrospren	 Kaladina	 unosiła	 się	 w	 powietrzu	 nad	 jego	 głową,	 poruszając	 się	 z niepokojem.	Rozmasował	szczękę	w	miejscu,	gdzie	go	uderzyła.	Duże	spreny	takie	jak ona	 umiały	 poruszać	 niewielkie	 przedmioty	 i	 szczypać	 energią.	 To	 czyniło	 je	 jeszcze bardziej	irytującymi.

Tym	razem	pewnie	uratowało	życie	Kaladina.	Jęknął,	czując	ból	w	całym	ciele.

–	 Czy	 masz	 jakieś	 imię,	 duchu?	 –	 spytał,	 zmuszając	 się,	 by	 stanąć	 na	 obolałych nogach.

Na	 płaskowyżu,	 na	 który	 przeszła	 armia,	 żołnierze	 przechodzili	 między	 trupami Parshendich,	 szukając	 czegoś.	 Może	 zbierali	 wyposażenie?	 Wydawało	 się,	 że	 siły Sadeasa	 zwyciężyły.	 A	 w	 każdym	 razie	 nie	 pozostali	 żadni	 żywi	 Parshendi.	 Albo zginęli,	albo	uciekli.

Płaskowyż,	 na	 którym	 walczyli,	 wydawał	 się	 dokładnie	 taki	 sam,	 jak	 wszystkie, przez	które	przechodzili.	Jedyną	różnicą	było	coś,	co	wyglądało	jak	wielka	sterta…	coś pośrodku	równiny.	Wyglądem	przypominało	olbrzymi	skałopąk,	może	jakąś	poczwarkę albo	 skorupę,	 wysoką	 na	 dobre	 dwadzieścia	 stóp.	 Z	 jednej	 strony	 została	 rozrąbana, ukazując	 pokryte	 śluzem	 wnętrzności.	 Nie	 widział	 jej	 podczas	 pierwszego	 natarcia, całą	uwagę	skupiał	na	łucznikach.

–	 Imię	 –	 powiedziała	 wiatrospren	 zamyślonym	 głosem.	 –	 Tak,	 mam	 imię.	 –

Wydawała	się	zaskoczona,	kiedy	spojrzała	na	Kaladina.	–	Dlaczego	mam	imię?

–	 A	 skąd	 miałbym	 wiedzieć?	 –	 odparł,	 zmuszając	 się	 do	 wstania.	 Jego	 stopy przeszywał	ból.	Z	trudem	kuśtykał.

Pobliscy	 mostowi	 spojrzeli	 na	 niego	 z	 zaskoczeniem,	 ale	 zignorował	 ich	 i

przekuśtykał	 przez	 płaskowyż,	 aż	 dotarł	 do	 trupa	 mostowego,	 wciąż	 odzianego	 w kamizelę	 i	 buty.	 To	 był	 ogorzały	 mężczyzna,	 który	 był	 dla	 niego	 tak	 miły,	 jego	 szyję przeszyła	 strzała.	 Kaladin	 zignorował	 wyraz	 szoku	 w	 jego	 oczach,	 wpatrujących	 się tępo	 w	 niebo,	 i	 zabrał	 mu	 ubranie	 –	 skórzaną	 kamizelę,	 skórzane	 sandały,	 wiązaną koszulę	zaplamioną	krwią.	Czuł	obrzydzenie	do	samego	siebie,	ale	nie	mógł	liczyć,	że Gaz	da	mu	ubranie.

Usiadł	 i	 wykorzystał	 czystsze	 części	 koszuli,	 by	 zmienić	 zaimprowizowane

bandaże,	 następnie	 włożył	 kamizelę	 i	 sandały,	 próbując	 się	 zbytnio	 nie	 poruszać.

Powiał	 wiatr,	 rozwiewający	 smród	 krwi	 i	 głosy	 żołnierzy.	 Kawaleria	 już	 stanęła	 w szyku,	jakby	pragnęła	jak	najszybciej	wrócić.

–	Imię	–	powtórzyła	wiatrospren	i	przeszła	w	powietrzu	do	jego	twarzy.	Przybrała

kształt	młodej	kobiety,	łącznie	z	luźną	spódnicą	i	delikatnymi	stopami.	–	Sylphrena.

–	Sylphrena	–	powtórzył	Kaladin,	wiążąc	sandały.

–	Syl	–	stwierdził	duch.	Przechyliła	głowę.	–	To	zabawne.	Wygląda	na	to,	że	mam

przydomek.

–	Gratuluję.	–	Kaladin	wstał	z	trudem.

Gaz	stał	z	boku,	z	rękami	na	biodrach,	tarczę	przywiązał	na	plecach.

–	Ty	–	powiedział,	pokazał	palcem	na	Kaladina,	po	czym	wskazał	na	most.

–	 Chyba	 żartujesz	 –	 odparł	 Kaladin,	 spoglądając	 na	 resztki	 zebranej	 wokół

drużyny	mostowej,	z	której	pozostała	mniej	niż	połowa	pierwotnego	składu.

–	 Nieś	 albo	 zostań	 tutaj	 –	 stwierdził	 Gaz.	 Wydawał	 się	 z	 jakiegoś	 powodu

rozzłoszczony.

Miałem	umrzeć,	zrozumiał	Kaladin.	Dlatego	nie	obchodziło	go,	czy	mam	kamizelę

albo	sandały.	Byłem	z	przodu.	Przeżył	jako	jedyny	z	pierwszego	rzędu.

Omal	 nie	 usiadł,	 pozwalając,	 by	 go	 zostawili.	 Jednakże	 śmierć	 z	 pragnienia	 na opustoszałej	równinie	mu	nie	odpowiadała.	Zatoczył	się	w	stronę	mostu.

–	 Nie	 martw	 się	 –	 powiedział	 jeden	 z	 pozostałych	 mostowych.	 –	 Tym	 razem

pozwolą	 nam	 iść	 powoli,	 robić	 dużo	 przerw.	 I	 pomoże	 nam	 paru	 żołnierzy,	 do podniesienia	mostu	trzeba	przynajmniej	dwudziestu	pięciu	ludzi.

Kaladin	 westchnął	 i	 zajął	 swoje	 miejsce.	 Dołączyło	 do	 nich	 kilku	 pechowych

żołnierzy.	 Razem	 unieśli	 most	 w	 powietrze.	 Był	 koszmarnie	 ciężki,	 ale	 jakoś	 im	 się udało.

Szedł,	 czując	 otępienie.	 Myślał,	 że	 nie	 ma	 już	 niczego,	 co	 życie	 mogłoby	 mu

zrobić,	 niczego	 gorszego	 od	 piętna	 niewolnika	 z	 shash,	 niczego	 gorszego	 niż	 utrata wszystkiego,	co	miał,	nic	straszliwszego	od	tego,	że	zawiódł	tych,	których	przysięgał

chronić.

Najwyraźniej	 się	 mylił.	 Mogli	 mu	 zrobić	 coś	 jeszcze.	 To	 była	 ostatnia	 udręka, którą	świat	przygotował	dla	Kaladina.

A	nazywała	się	most	numer	cztery.



„Płoną.	Palą	się.	Kiedy	przybywają,	przynoszą	ze	sobą	ciemność,	więc	widzi	się	tylko ich	płonącą	skórę.	Płoną,	płoną,	płoną…”.

Zebrane	 w	 Palahishev	 roku	 1172,	 dwadzieścia	 jeden	 sekund	 przed	 śmiercią.

Badanym	był	uczeń	piekarza.

Shallan	 pośpieszyła	 korytarzem	 wyłożonym	 pomarańczowym	 dywanem,	 którego

sklepienie	 i	 górne	 części	 ścian	 plamiła	 teraz	 sadza	 po	 Dusznikowaniu	 Jasnah.	 Miała nadzieję,	że	obrazy	na	ścianach	nie	zostały	zniszczone.

Przed	 nią	 pojawiła	 się	 niewielka	 grupa	 parshmenów	 ze	 ścierkami,	 wiadrami	 i

drabinami,	by	usunąć	sadzę.	Ukłonili	się,	kiedy	ich	mijała,	ale	żaden	się	nie	odezwał.

Parshmeni	 umieli	 mówić,	 lecz	 rzadko	 to	 robili.	 Wielu	 wydawało	 się	 niemych.	 Jako dziecko	 uważała	 marmurkowe	 wzory	 ich	 skóry	 za	 piękne.	 To	 było,	 nim	 ojciec	 zakazał

jej	przebywać	z	parshmenami.

Skupiła	 się	 na	 bieżącym	 zadaniu.	 Jak	 miała	 przekonać	 Jasnah	 Kholin,	 jedną	 z najpotężniejszych	 kobiet	 na	 świecie,	 by	 mogła	 zostać	 jej	 podopieczną?	 Kobieta	 była wyraźnie	 uparta,	 wiele	 lat	 odrzucała	 propozycje	 porozumienia	 kierowane	 przez	 kręgi wyznawców.

Powróciła	 do	 szerokiej	 głównej	 jaskini	 o	 wysokim	 sklepieniu,	 pełnej	 dobrze

ubranych,	 zajętych	 ludzi.	 Czuła	 się	 zniechęcona,	 ale	 krótkie	 spojrzenie	 na	 Dusznik uwiodło	 ją.	 Jej	 rodzina,	 ród	 Davar,	 w	 ostatnich	 latach	 rozwijała	 się,	 wychodząc	 z zapomnienia.	Głównie	dzięki	politycznym	zdolnościom	jej	ojca	–	wielu	go	nienawidziło, ale	 jego	 bezwzględność	 daleko	 go	 zaprowadziła.	 Podobnie	 jak	 bogactwo	 osiągnięte dzięki	odnalezieniu	na	ziemiach	Davarów	kilku	znaczących	złóż	marmuru.

Shallan	nie	wiedziała	wystarczająco	dużo,	by	podejrzliwie	traktować	pochodzenie

tego	 bogactwa.	 Za	 każdym	 razem,	 kiedy	 jeden	 z	 kamieniołomów	 się	 wyczerpywał, ojciec	 wyruszał	 ze	 swoim	 geodetą	 i	 odkrywał	 nowy.	 Dopiero	 po	 przepytaniu	 geodety, Shallan	 i	 jej	 bracia	 poznali	 prawdę	 –	 jej	 ojciec,	 wykorzystując	 zakazany	 Dusznik, ostrożnie	 tworzył	 nowe	 złoża.	 Nie	 robił	 tego	 na	 tyle	 często,	 by	 wywołać	 podejrzenia, lecz	jedynie,	by	zapewnić	sobie	fundusze	niezbędne	do	realizacji	celów	politycznych.

Nikt	nie	wiedział,	skąd	wziął	fabrial,	który	nosiła	teraz	w	bezpiecznej	sakiewce.

Był	bezużyteczny,	uszkodzony	podczas	tego	samego	katastrofalnego	wieczoru,	kiedy	jej

ojciec	umarł.	Nie	myśl	o	tym,	powiedziała	sobie	z	naciskiem.

Jubiler	 naprawił	 uszkodzenia	 Dusznika,	 który	 jednak	 nadal	 nie	 działał.	 Ich

zarządca	 –	 jeden	 z	 najbliższych	 powierników	 ojca,	 doradca	 imieniem	 Luesh	 –	 został

wyszkolony	w	posługiwaniu	się	urządzeniem,	ale	nie	mógł	zmusić	go	do	działania.

Długi	 i	 obietnice	 ojca	 były	 szokujące.	 Nie	 mieli	 wyboru.	 Rodzina	 miała	 trochę czasu	 –	 może	 nawet	 rok	 –	 zanim	 niespłacone	 kwoty	 staną	 się	 poważne	 i	 zanim nieobecność	 jej	 ojca	 zacznie	 rzucać	 się	 w	 oczy.	 Przynajmniej	 raz	 mogli	 cieszyć	 się,	 że posiadłości	 ich	 rodu	 są	 tak	 odległe	 i	 izolowane,	 dzięki	 czemu	 nikogo	 nie	 dziwiło,	 że komunikacja	 się	 opóźnia.	 Bracia	 miotali	 się,	 pisali	 listy	 w	 imieniu	 ojca,	 od	 czasu	 do czasu	gdzieś	się	pokazywali	i	rozpuszczali	plotki,	że	lord	Davar	szykuje	coś	wielkiego.

A	 to	 dawało	 jej	 czas,	 by	 zrealizowała	 swój	 śmiały	 plan.	 Odnaleźć	 Jasnah	 Kholin.

Zostać	jej	podopieczną.	Dowiedzieć	się,	gdzie	trzyma	Dusznik.	A	następnie	zastąpić	go niedziałającym.

Fabrial	 pozwoli	 im	 stworzyć	 nowe	 kamieniołomy	 i	 odzyskać	 bogactwo.	 Stworzą

żywność	 dla	 żołnierzy.	 Zgromadziwszy	 wystarczająco	 wielkie	 bogactwo,	 by	 spłacić długi	 i	 pozwolić	 sobie	 na	 łapówki,	 mogliby	 ogłosić	 śmierć	 ojca	 i	 nie	 ryzykować unicestwienia.

Shallan	zawahała	się	w	głównym	korytarzu,	rozważając	kolejne	posunięcie.	To,	co

planowała	zrobić,	było	ryzykowne.	Musiała	uciec	i	zrobić	to	w	taki	sposób,	by	nikt	nie podejrzewał	 jej	 o	 kradzież.	 Choć	 długo	 nad	 tym	 rozmyślała,	 nadal	 nie	 wiedziała,	 jak się	 jej	 to	 uda.	 Jednakże	 Jasnah	 miała	 wielu	 wrogów.	 Musiał	 istnieć	 sposób,	 by	 to	 ich obwinić	o	„popsucie”	fabriala.

Ten	 krok	 nadejdzie	 później.	 Na	 razie	 Shallan	 musiała	 przekonać	 Jasnah,	 by	 ją przyjęła.	Inne	rozwiązania	były	nie	do	przyjęcia.

Shallan	 nerwowo	 uniosła	 ręce	 w	 geście	 potrzeby	 –	 zasłonięta	 bezpieczna	 ręka zgięta	na	piersi,	dotykająca	łokcia	swobodnej	ręki,	uniesionej	z	rozsuniętymi	palcami.

Podeszła	do	niej	kobieta	ubrana	w	starannie	wykrochmaloną	wiązaną	koszulę	i	czarną

spódnicę,	uniwersalny	strój	pana-sługi.

Krępa	kobieta	dygnęła.

–	Jasności?

–	Palanaeum	–	powiedziała	Shallan.

Kobieta	 ukłoniła	 się	 i	 poprowadziła	 ją	 dalej	 w	 głąb	 długiego	 korytarza.

Większość	tutejszych	kobiet	–	w	tym	służące	–	nosiła	upięte	włosy	i	Shallan	czuła,	że jej	swobodna	fryzura	rzuca	się	w	oczy.	Rudy	odcień	sprawiał,	że	wyróżniała	się	jeszcze bardziej.

Wkrótce	 wielki	 korytarz	 zaczął	 prowadzić	 ostro	 w	 dół.	 A	 kiedy	 nadeszła	 połowa godziny,	 nadal	 słyszała	 za	 sobą	 odległe	 dzwony.	 Może	 dlatego	 ludzie	 tak	 bardzo	 je lubili	–	nawet	w	głębi	Konklawe	słyszało	się	świat	zewnętrzny.

Służąca	poprowadziła	Shallan	do	potężnych	stalowych	wrót.	Ukłoniła	się	i	wtedy

Shallan	skinieniem	głowy	pozwoliła	jej	odejść.

Shallan	 nie	 mogła	 nie	 podziwiać	 urody	 wrót	 –	 ich	 zewnętrzną	 część	 pokrywał

skomplikowany	 geometryczny	 wzór	 składający	 się	 z	 kręgów,	 linii	 i	 glifów.	 Swego rodzaju	 wykres,	 w	 połowie	 na	 każdym	 ze	 skrzydeł.	 Nie	 miała	 jednak	 czasu	 przyjrzeć się	dokładniej,	bo	już	przez	nie	przeszła.

Za	drzwiami	znajdowała	się	zapierająca	dech	w	piersiach	ogromna	sala.	Ściany	z

gładkiego	 kamienia	 sięgały	 wysoko	 –	 słabe	 oświetlenie	 sprawiało,	 że	 trudno	 jej	 było ocenić,	jak	wysoko,	ale	widziała	błyski	odległych	świateł.	W	ścianach	znajdowały	się liczne	niewielkie	balkony,	przypominające	nieco	prywatne	loże	w	teatrze.	Wiele	z	nich wypełniał	 miękki	 blask.	 Panowała	 cisza,	 przerywana	 jedynie	 słabymi	 szeptami	 i odgłosem	 przewracanych	 kartek.	 Shallan	 uniosła	 bezpieczną	 dłoń	 do	 piersi,	 czuła	 się przytłoczona	przez	wspaniałą	salę.

–	Jasności?	–	spytał	młody	pan-sługa,	podchodząc	do	niej.	–	Czego	potrzebujecie?

–	Najwyraźniej	nowej	perspektywy	–	powiedziała	w	zamyśleniu	Shallan.	–	Jak…

–	 Ta	 sala	 zwana	 jest	 Zasłoną	 –	 wyjaśnił	 cicho	 sługa.	 –	 Znajduje	 się	 przed	 samym Palanaeum.	Oba	się	już	tu	znajdowały,	kiedy	wybudowano	miasto.	Niektórzy	sądzą,	że te	sale	mogli	wykuć	sami	Pieśniarze	Świtu.

–	Gdzie	są	książki?

–	Samo	Palanaeum	znajduje	się	tutaj.

Służący	 poprowadził	 ją	 do	 drzwi	 po	 drugiej	 stronie	 sali.	 Przez	 nie	 weszła	 do mniejszego	 pomieszczenia	 podzielonego	 ścianami	 z	 grubego	 kryształu.	 Shallan podeszła	 do	 najbliższej	 i	 dotknęła	 powierzchni	 kryształu.	 Była	 szorstka	 jak	 wykuta skała.

–	Dusznik?	–	spytała.

Sługa	 pokiwał	 głową.	 Za	 nimi	 przeszedł	 kolejny	 służący,	 prowadzący	 starszego żarliwca.	Podobnie	jak	większość	żarliwców,	tak	i	staruszek	miał	ogoloną	głowę	oraz długą	 brodę.	 Proste	 szare	 szaty	 przewiązał	 brązową	 szarfą.	 Sługa	 poprowadził	 go	 za róg.	Shallan	widziała	ich	postaci	po	drugiej	stronie,	cienie	na	tle	kryształu.

Zrobiła	krok	naprzód,	ale	sługa	odchrząknął.

–	Muszę	zobaczyć	zgodę	na	wasze	wejście,	jasności.

–	A	ile	ona	kosztuje?	–	spytała	Shallan	z	wahaniem.

–	Tysiąc	szafirowych	broamów.

–	Aż	tyle?

–	 Utrzymanie	 licznych	 królewskich	 szpitali	 dużo	 kosztuje	 –	 odpowiedział

przepraszającym	 tonem	 mężczyzna.	 –	 Kharbranth	 ma	 do	 sprzedania	 jedynie	 ryby, dzwonki	 i	 informacje.	 Te	 dwie	 pierwsze	 rzeczy	 nie	 są	 niczym	 wyjątkowym.	 Ale	 ta trzecia…	cóż,	w	Palanaeum	znajduje	się	największa	kolekcja	ksiąg	i	zwojów	na	całym Rosharze.	 Więcej	 nawet	 niż	 w	 Świętej	 Enklawie	 w	 Valath.	 Podczas	 ostatniego	 spisu naliczono	w	naszym	archiwum	ponad	siedemset	tysięcy	różnych	tekstów.

Jej	 ojciec	 miał	 dokładnie	 osiemdziesiąt	 siedem	 książek.	 Shallan	 każdą	 z	 nich przeczytała	 po	 kilka	 razy.	 Jak	 wiele	 informacji	 mogło	 się	 znajdować	 w	 siedmiuset tysiącach	 ksiąg?	 Ciężar	 takiej	 wiedzy	 ją	 przytłaczał.	 Poczuła,	 że	 marzy,	 by	 przejrzeć ukryte	półki.	Mogłaby	poświęcić	całe	miesiące	na	czytanie	ich	tytułów.

Ale	 nie.	 Może,	 kiedy	 upewni	 się,	 że	 jej	 bracia	 są	 bezpieczni	 –	 kiedy	 podreperują finanse	rodu	–	będzie	mogła	wrócić.	Może.

Czuła,	 że	 umiera	 z	 głodu,	 a	 jednocześnie	 odsuwała	 od	 siebie	 nietkniętą	 jeszcze ciepłą	szarlotkę.

–	 Gdzie	 mogłabym	 zaczekać?	 –	 spytała.	 –	 Jeśli	 ktoś,	 kogo	 znam,	 znajduje	 się wewnątrz.

–	 Możecie	 skorzystać	 z	 jednej	 z	 alków	 –	 wyjaśnił	 służący,	 wyraźnie	 się rozluźniając.	 Może	 obawiał	 się,	 że	 zrobi	 mu	 awanturę.	 –	 Żeby	 w	 jednej	 z	 nich	 usiąść, nie	trzeba	zgody.	Jeśli	tego	sobie	życzycie,	parshmeńscy	tragarze	mogą	was	wnieść	na wyższy	poziom.

–	Dziękuję	–	odpowiedziała	Shallan,	odwracając	się	plecami	do	Palanaeum.	Znów

czuła	 się	 jak	 dziecko,	 kiedy	 to	 ze	 względu	 na	 paranoiczne	 obawy	 ojca	 została zamknięta	 w	 swoim	 pokoju	 i	 nie	 mogła	 swobodnie	 biegać	 po	 ogrodach.	 –	 Czy	 jasność Jasnah	ma	już	swoją	alkowę?

–	Mogę	zapytać	–	zaproponował	sługa,	prowadząc	ją	z	powrotem	do	Zasłony.

Odszedł	 pośpiesznie,	 by	 porozmawiać	 z	 innymi,	 pozostawiając	 Shallan	 przed

wejściem	do	Palanaeum.

Mogła	wbiec	do	środka.	Prześlizgnąć	się…

Nie.	Bracia	żartowali	sobie	z	jej	nieśmiałości,	lecz	nie	ona	ją	powstrzymywała.	Z

pewnością	 wewnątrz	 są	 strażnicy,	 próba	 przedostania	 się	 do	 środka	 nie	 tylko	 by	 się nie	 powiodła,	 ale	 też	 pozbawiła	 ją	 wszelkich	 szans	 na	 skłonienie	 Jasnah	 do	 zmiany zdania.

Przekonać	 Jasnah,	 udowodnić	 swoją	 wartość.	 Na	 samą	 myśl	 o	 tym	 robiło	 się	 jej niedobrze.	 Nienawidziła	 konfrontacji.	 W	 młodości	 czuła	 się	 jak	 delikatny	 kryształ, zamknięty	 w	 serwantce,	 by	 go	 podziwiano,	 ale	 nie	 dotykano.	 Jedyna	 córka,	 ostatnie wspomnienie	ukochanej	żony	lorda	Davara.	Wciąż	czuła	się	dziwnie,	że	to	ona	wzięła na	siebie	odpowiedzialność	po…	Po	wypadku…	Po…

Spadły	 na	 nią	 wspomnienia.	 Nan	 Balat	 posiniaczony,	 w	 poszarpanym	 płaszczu.

Długi	srebrzysty	miecz	w	jej	dłoni,	tak	ostry,	że	przecinał	kamienie,	jakby	były	wodą.

Nie,	 pomyślała	 Shallan,	 opierając	 się	 plecami	 o	 kamienną	 ścianę	 i	 ściskając teczkę.	Nie.	Nie	myśl	o	przeszłości.

Szukając	 pocieszenia	 w	 rysunku,	 uniosła	 palce	 do	 teczki	 i	 sięgnęła	 po	 papier	 i ołówki.	Jednak	zanim	je	wyciągnęła,	powrócił	służący.

–	 Jasność	 Jasnah	 Kholin	 rzeczywiście	 poprosiła,	 by	 zająć	 dla	 niej	 alkowę	 –

powiedział.	–	Możecie	tam	na	nią	zaczekać,	jeśli	sobie	życzycie.

–	Owszem	–	odparła	Shallan.	–	Dziękuję.

Służący	 poprowadził	 ją	 do	 zacienionej	 wnęki,	 w	 której	 czterech	 parshmenów

stało	 na	 masywnym	 drewnianym	 podeście.	 Sługa	 i	 Shallan	 również	 stanęli	 na

podeście,	 a	 parshmeni	 zaczęli	 ciągnąć	 za	 liny	 przeciągnięte	 na	 górze	 przez	 bloczek, wciągając	podest	w	górę	szybu.	Jedynym	źródłem	światła	były	broamy	umieszczone	w każdym	z	czterech	rogów	windy.	Ametysty,	emanujące	łagodnym	fiołkowym	blaskiem.

Potrzebowała	 planu.	 Jasnah	 Kholin	 nie	 wydawała	 się	 osobą,	 która	 łatwo

zmieniała	zdanie.	Shallan	musiała	ją	zaskoczyć,	zrobić	na	niej	wrażenie.

Kiedy	znaleźli	się	około	czterdziestu	stóp	nad	ziemią,	służący	kazał	tragarzom	się

zatrzymać.	Shallan	ruszyła	ciemnym	korytarzem	za	panem-sługą,	aż	dotarła	do	jednego

z	 niewielkich	 balkonów	 wznoszących	 się	 nad	 Zasłoną.	 Był	 okrągły,	 jak	 wieżyczka,	 i miał	sięgającą	do	pasa	kamienną	ścianę,	nad	którą	wznosiła	się	drewniana	balustrada.

Inne	zajęte	alkowy	emanowały	różnobarwnym	blaskiem	kul,	które	wykorzystywano	do

ich	 oświetlenia	 –	 ciemność	 panująca	 w	 wielkiej	 przestrzeni	 sprawiała,	 że	 wydawało się,	że	unoszą	się	w	powietrzu.

W	 tej	 alkowie	 znajdował	 się	 długi	 zakrzywiony	 kamienny	 blat	 wyrastający

bezpośrednio	 z	 krawędzi	 balkonu.	 Obok	 stały	 jedno	 krzesło	 i	 kryształowa	 misa	 w kształcie	 kielicha.	 Shallan	 skinieniem	 głowy	 podziękowała	 służącemu,	 który	 się wycofał,	po	czym	wyjęła	garść	kul	i	wrzuciła	je	do	misy,	oświetlając	alkowę.

Z	 westchnieniem	 usiadła	 na	 krześle	 i	 położyła	 teczkę	 na	 biurku.	 Rozwiązała

tasiemki,	 zajmując	 czymś	 ręce,	 a	 jednocześnie	 próbowała	 wymyślić	 coś	 –	 cokolwiek	 –

co	przekonałoby	Jasnah.

Najpierw,	pomyślała,	muszę	oczyścić	umysł.

Z	teczki	wyjęła	plik	grubego	papieru	rysunkowego,	zestaw	węgli	różnej	grubości,

pędzle	 i	 stalowe	 pióra,	 atrament	 i	 akwarele.	 W	 końcu	 wyjęła	 mniejszy	 notatnik,	 w którym	 znajdowały	 się	 szkice,	 jakie	 wykonała	 podczas	 tygodni	 spędzonych	 na pokładzie	 Radości	wiatru.

To	były	proste	rzeczy,	dla	niej	jednak	warte	więcej	od	skrzyni	kul.	Wyjęła	arkusz

ze	 sterty	 i	 wybrała	 zaostrzony	 kawałek	 węgla.	 Zamknęła	 oczy	 i	 przywołała	 obraz	 –

Kharbranth,	jak	go	zapamiętała	w	tamtej	chwili	wkrótce	po	przybiciu	do	brzegu.	Fale

uderzające	 o	 drewniane	 pale,	 słona	 woń	 powietrza,	 mężczyźni	 wspinający	 się	 na takielunek	 i	 wołający	 do	 siebie	 z	 podnieceniem.	 I	 samo	 miasto,	 wznoszące	 się	 na zboczu,	 domy	 na	 domach,	 wykorzystany	 każdy	 kawałek	 ziemi.	 Dzwonki,	 odległe, brzęczące	delikatnie.

Otworzyła	 oczy	 i	 zaczęła	 rysować.	 Jej	 palce	 poruszały	 się	 samodzielnie,	 kreśląc najpierw	 szeroki	 plan.	 Dolina,	 w	 której	 leżało	 miasto.	 Port.	 Tu	 kwadraty,	 z	 których powstaną	domy,	tam	ukośna	kreska	szerokiej	drogi	prowadzącej	do	Konklawe.	Powoli, kawałek	po	kawałku,	dodawała	szczegóły.	Cienie	jako	okna.	Linie	wypełniające	drogi.

Sugestie	ludzi	i	wozów,	by	ukazać	chaos	na	głównych	ulicach.

Czytała	 kiedyś,	 jak	 pracują	 rzeźbiarze.	 Wielu	 brało	 kamienny	 blok	 i	 najpierw nadawało	 mu	 przybliżony	 kształt.	 Później	 zaczynali	 nad	 nim	 pracować,	 za	 każdym przejściem	 rzeźbiąc	 kolejne	 szczegóły.	 W	 taki	 sam	 sposób	 rysowała.	 Na	 początku szerokie	 linie,	 następnie	 szczegóły,	 aż	 po	 najdrobniejsze	 elementy.	 Nikt	 nie	 uczył	 jej rysunku,	robiła	to,	co	wydawało	jej	się	właściwe.

Miasto	nabierało	kształtów	pod	jej	palcami.	Uwalniała	je,	linia	po	linii,	odrobina

po	odrobinie.	Co	by	bez	tego	zrobiła?	Napięcie	opuszczało	jej	ciało,	jakby	wypływało	z czubków	palców	w	ołówek.

Kiedy	 pracowała,	 traciła	 poczucie	 czasu.	 Czasami	 miała	 wrażenie,	 że	 wpada	 w trans	i	wszystko	wokół	blakło.	Jej	palce	rysowały	niemal	bez	udziału	umysłu.	O	wiele łatwiej	się	jej	myślało,	kiedy	rysowała.

Wkrótce	 skopiowała	 Wspomnienie	 na	 kartkę.	 Uniosła	 arkusz,	 zadowolona,

rozluźniona,	 z	 czystym	 umysłem.	 Zapamiętany	 obraz	 Kharbranthu	 opuścił	 jej	 umysł, przeniosła	 go	 na	 szkic.	 To	 również	 ją	 rozluźniało.	 Jakby	 przechowywanie	 Wspomnień wywoływało	napięcie	w	jej	umyśle	do	chwili,	kiedy	mogła	je	wykorzystać.

Następnie	 narysowała	 Yalba,	 stojącego	 bez	 koszuli,	 jedynie	 w	 kamizeli	 i

rozmawiającego	 z	 niskim	 tragarzem,	 który	 zawiózł	 ją	 do	 Konklawe.	 Uśmiechała	 się przy	pracy,	wspominając	przyjazny	głos	Yalba.	Pewnie	wrócił	na	pokład	 Radości	wiatru.

Czy	minęły	już	dwie	godziny?	Pewnie	tak.

Zawsze	większą	radość	sprawiało	jej	rysowanie	zwierząt	i	ludzi	niż	przedmiotów.

W	 umieszczaniu	 żyjącej	 istoty	 na	 kartce	 kryło	 się	 coś	 ekscytującego.	 Miasto	 składało się	z	linii	i	kwadratów,	ale	człowiek	był	kręgami	i	łukami.	Czy	umiała	właściwie	oddać ten	 uśmieszek	 Yalba?	 Czy	 potrafiła	 pokazać	 jego	 leniwe	 samozadowolenie,	 sposób,	 w jaki	flirtował	z	kobietą	o	wyższej	pozycji?	I	tragarz	–	chude	palce	i	stopy	w	sandałach, długi	 płaszcz	 i	 luźne	 spodnie.	 Jego	 dziwny	 język,	 przenikliwe	 spojrzenie,	 plan,	 by zasłużyć	 na	 większy	 napiwek,	 proponując	 nie	 tylko	 dowiezienie	 do	 celu,	 ale	 i wycieczkę.

Kiedy	 rysowała,	 nie	 czuła	 się	 tak,	 jakby	 pracowała	 tylko	 z	 węglem	 i	 papierem.

Przygotowując	portret,	miała	wrażenie,	że	jej	medium	jest	sama	dusza.	Istniały	rośliny, z	których	można	było	odciąć	malutki	kawałek	–	listek,	krótki	odcinek	łodygi	–	zasadzić go	i	uzyskać	nową	roślinę.	Kiedy	gromadziła	Wspomnienie	człowieka,	odcinała	pączek jego	 duszy,	 po	 czym	 sadziła	 go	 na	 kartce.	 Ścięgna	 z	 węgla,	 kości	 z	 masy	 papierowej, krew	z	atramentu,	skóra	z	faktury	papieru.	Wpadała	w	rytm,	kadencję,	szelest	węgla brzmiał	jak	oddech	tych,	których	przedstawiała.

Stworzeniospreny	 zaczęły	 zbierać	 się	 wokół	 szkicownika,	 wpatrując	 się	 w	 jej

dzieło.	 Mówiono,	 że	 podobnie	 jak	 inne	 spreny,	 zawsze	 są	 w	 pobliżu,	 lecz	 zazwyczaj pozostają	 niewidzialne.	 Czasami	 ktoś	 je	 przyciągał.	 Czasami	 nie.	 W	 przypadku rysunku	wyglądało	na	to,	że	liczą	się	umiejętności.

Stworzeniospreny	 były	 średnich	 rozmiarów,	 wielkości	 jej	 palca,	 i	 emanowały

słabym	srebrzystym	blaskiem.	Nieustannie	się	przeobrażały,	przyjmując	nowe	kształty.

Zazwyczaj	przybierały	postać	czegoś,	co	niedawno	widziały.	Urna,	człowiek,	stół,	koło, gwóźdź.	 Zawsze	 ten	 sam	 srebrzysty	 odcień,	 zawsze	 ta	 sama	 wysokość.	 Doskonale naśladowały	 kształty,	 ale	 poruszały	 nimi	 w	 dziwny	 sposób.	 Stół	 kręcił	 się	 jak	 koło, urna	rozpadała	się	i	znów	składała.

Jej	praca	ściągnęła	ich	pół	tuzina,	jej	akt	tworzenia	przywoływał	je	tak	samo,	jak

jasny	 płomień	 ogniospreny.	 Nauczyła	 się	 je	 ignorować.	 Nie	 były	 materialne	 –	 gdyby przeciągnęła	 ręką	 przez	 jednego	 z	 nich,	 jego	 postać	 rozmazałaby	 się	 jak	 rozrzucony piasek,	po	czym	odtworzyła.	Nic	nie	czuła,	kiedy	ich	dotykała.

W	 końcu	 z	 zadowoleniem	 uniosła	 kartkę.	 Rysunek	 przedstawiał	 ze	 szczegółami

Yalba	 i	 tragarza,	 za	 nimi	 znajdowała	 się	 sugestia	 miasta.	 Dobrze	 oddała	 ich	 oczy.	 To była	 najważniejsza	 sprawa.	 Każda	 z	 Dziesięciu	 Esencji	 miała	 swój	 odpowiednik	 w ludzkim	ciele	–	krew	to	płyn,	włosy	to	drewno	i	tak	dalej.	Oczy	kojarzono	z	kryształem i	szkłem.	Okna	do	ludzkiego	umysłu	i	duszy.

Odłożyła	 kartkę	 na	 bok.	 Niektórzy	 ludzie	 zbierali	 trofea.	 Inni	 bronie	 lub	 tarcze.

Wielu	kule.

Shallan	 kolekcjonowała	 ludzi.	 Ludzi	 i	 interesujące	 istoty.	 Może	 dlatego,	 że	 tak dużą	 część	 młodości	 spędziła	 jak	 w	 więzieniu.	 Nabrała	 nawyku	 zapamiętywania twarzy	i	rysowania	ich	później	po	tym,	jak	ojciec	złapał	ją	na	szkicowaniu	ogrodników.

Jego	 córka?	 Rysująca	 portrety	 ciemnookich?	 Był	 na	 nią	 wściekły	 –	 jedna	 z	 rzadkich okazji,	kiedy	wyładował	swoją	legendarną	złość	na	córce.

Od	 tego	 czasu	 ludzi	 rysowała	 jedynie,	 kiedy	 była	 sama,	 a	 publicznie	 zajmowała się	 wyłącznie	 szkicowaniem	 owadów,	 skorupiaków	 i	 roślin	 z	 ogrodów	 posiadłości.

Ojciec	 nie	 miał	 nic	 przeciwko	 –	 zoologia	 i	 botanika	 były	 właściwymi

zainteresowaniami	 dla	 kobiety	 –	 i	 zachęcał	 ją,	 by	 wybrała	 historię	 naturalną	 jako swoje	Powołanie.

Wyciągnęła	trzecią	pustą	kartkę.	Wydawało	się,	że	błaga,	by	ją	zapełniła.	Czysta

kartka	 była	 jedynie	 potencjałem,	 do	 chwili,	 kiedy	 została	 wykorzystana.	 Niczym

napełniona	kula	schowana	w	sakiewce,	przez	co	jej	blask	był	bezużyteczny.

Zapełnij	mnie.

Stworzeniospreny	 zgromadziły	 się	 wokół	 kartki.	 Znieruchomiały,	 jakby

zaciekawione,	pełne	oczekiwania.	Shallan	przymknęła	oczy	i	wyobraziła	sobie	Jasnah

Kholin,	 stojącą	 przed	 zablokowanymi	 drzwiami,	 z	 Dusznikiem	 błyszczącym	 na	 dłoni.

Cisza	 panująca	 w	 korytarzu,	 poza	 szlochem	 dziecka.	 Służący	 wstrzymujący	 oddech.

Zaniepokojony	król.	Szacunek.

Otworzyła	oczy	i	zaczęła	gorączkowo	rysować,	świadomie	się	zatracając.	Im	mniej

znajdowała	się	w	teraz,	a	im	bardziej	wtedy,	tym	lepszy	wychodził	rysunek.	Pozostałe

dwa	 stanowiły	 rozgrzewkę,	 ten	 miał	 być	 dziełem	 tego	 dnia.	 Bezpieczną	 ręką

przycisnęła	 papier	 do	 blatu	 i	 pozwoliła,	 by	 jej	 swobodna	 dłoń	 fruwała	 po	 kartce,	 od czasu	 do	 czasu	 zmieniając	 ołówki.	 Miękki	 węgiel	 dający	 głęboką,	 bogatą	 czerń	 jak włosy	Jasnah.	Twardy	–	jasne	szarości,	jak	potężne	fale	światła	emanujące	z	klejnotów Dusznika.

Shallan	na	kilka	dłuższych	chwil	powróciła	na	korytarz,	przyglądając	się	czemuś,

co	 nie	 powinno	 istnieć	 –	 heretyczce	 posługującej	 się	 jedną	 z	 najbardziej	 uświęconych mocy	na	świecie.	Mocy	przemiany,	dzięki	której	Wszechmocny	stworzył	Roshar.	Nosił

inne	 imię,	 którym	 mogli	 się	 posługiwać	 jedynie	 żarliwcy. Elithanathile.	 Ten,	 Który Przeobraża.

Shallan	 wyczuwała	 zatęchłą	 woń	 korytarza.	 Słyszała	 płacz	 dziecka.	 Wyczuwała

szybkie	 bicie	 własnego	 serca.	 Głaz	 wkrótce	 miał	 się	 zmienić.	 Pochłaniając	 Burzowe Światło	 z	 klejnotu	 Jasnah,	 miał	 oddać	 swoją	 esencję	 i	 stać	 się	 czymś	 innym.	 Shallan zaparło	dech	w	piersi.

I	 wtedy	 wspomnienie	 wyblakło,	 a	 ona	 powróciła	 do	 cichej,	 ciemnej	 alkowy.	 Na karcie	znajdowało	się	doskonałe	przedstawienie	tej	sceny,	w	czerni	i	szarości.	Dumna księżniczka	 wpatrywała	 się	 w	 skałę,	 żądając,	 by	 uległa	 jej	 woli.	 To	 była	 ona.	 Shallan wiedziała,	 z	 intuicyjną	 pewnością	 artysty,	 że	 to	 jeden	 z	 jej	 najlepszych	 rysunków.	 W

pewnym	niewielkim	stopniu	pochwyciła	Jasnah	Kholin,	co	nigdy	nie	udało	się	kręgom

wyznawców.	 To	 napełniło	 ją	 euforycznym	 dreszczem.	 Nawet	 jeśli	 kobieta	 znów	 ją odrzuci,	to	jedno	się	nie	zmieni.	Jasnah	Kholin	dołączyła	do	kolekcji	Shallan.

Wytarła	 palce	 o	 ściereczkę	 i	 uniosła	 papier.	 Z	 roztargnieniem	 zauważyła,	 że przyciągnęła	 dwa	 tuziny	 stworzeniosprenów.	 Będzie	 musiała	 pokryć	 kartkę	 sokiem giętodrzewa,	 żeby	 zabezpieczyć	 węgiel	 i	 uchronić	 go	 przed	 rozmazaniem.	 Miała	 go trochę	 w	 teczce.	 Najpierw	 jednak	 chciała	 przyjrzeć	 się	 kartce	 i	 osobie	 na	 niej przedstawionej.	 Kim	 była	 Jasnah	 Kholin?	 Z	 pewnością	 nie	 kimś,	 kogo	 dało	 się zastraszyć.	 Była	 kobietą	 do	 szpiku	 kości,	 mistrzynią	 kobiecych	 sztuk,	 ale	 w	 żadnym wypadku	osobą	delikatną.

Taka	 kobieta	 doceni	 determinację	 Shallan.	 Wysłucha	 kolejnej	 prośby,	 pod

warunkiem,	że	zostanie	ona	przedstawiona	we	właściwy	sposób.

Jasnah	 była	 również	 racjonalistką,	 kobietą,	 która	 miała	 czelność	 zaprzeczyć

istnieniu	 samego	 Wszechmocnego	 w	 oparciu	 o	 własne	 rozumowanie.	 Jasnah	 doceni siłę,	ale	tylko	jeśli	okiełzna	ją	logika.

Shallan	 pokiwała	 głową,	 wyjęła	 czwarty	 arkusz	 papieru	 i	 ostro	 zakończony

pędzel	do	kaligrafii,	po	czym	potrząsnęła	kałamarzem	i	otworzyła	go.	Jasnah	zażądała

dowodu	na	znajomość	sztuki	pisarskiej	i	logiki.	Wobec	tego,	czyż	nie	byłoby	najlepiej,

gdyby	błagała	ją	na	piśmie?

„Jasności	Jasnah	Kholin”,	pisała	Shallan,	kreśląc	litery	najdokładniej	i	najpiękniej

jak	umiała.	Mogła	użyć	trzciny,	ale	pędzelkami	tworzono	dzieła	sztuki.	A	ona	pragnęła, by	tym	właśnie	był	jej	list.	„Odrzuciliście	moją	prośbę.	Akceptuję	to.	Jednakże,	jak	wie każdy	 wyszkolony	 w	 sztuce	 wnioskowania,	 żadnego	 założenia	 nie	 należy	 traktować jako	aksjomatu”.	Właściwie	owo	twierdzenie	zazwyczaj	brzmiało	„żadnego	założenia	– poza	 istnieniem	 Wszechmocnego	 –	 nie	 należy	 traktować	 jako	 aksjomatu”.	 Ale	 takie sformułowanie	powinno	spodobać	się	Jasnah.

„Uczona	musi	być	gotowa	zmienić	swoją	teorię,	jeśli	eksperymenty	ją	obalą.	Mam

nadzieję,	że	podobnie	traktujecie	swoje	decyzje	–	jako	wstępne	wyniki	w	oczekiwaniu

na	dalsze	informacje.

Nasze	 krótkie	 spotkanie	 każe	 mi	 sądzić,	 że	 cenicie	 nieustępliwość.	 Doceniliście to,	że	nie	ustawałam	w	wysiłkach,	by	Was	odnaleźć.	Dlatego	zakładam,	że	nie	uznacie tego	 listu	 za	 niestosowny.	 Potraktujcie	 go	 jako	 dowód	 mojego	 głębokiego	 pragnienia, by	zostać	Waszą	podopieczną,	nie	zaś	lekceważenie	dla	Waszej	decyzji”.

Shallan	 uniosła	 pędzel	 do	 warg,	 rozważając	 kolejny	 krok.	 Stworzeniospreny

rozpływały	 się	 powoli.	 Powiadano,	 że	 istnieją	 logikospreny	 –	 w	 postaci	 malutkich burzowych	 chmur	 –	 przyciągane	 przez	 wielką	 argumentację,	 ale	 nigdy	 ich	 nie widziała.

„Oczekujecie	 dowodu	 na	 moją	 wartość”	 pisała	 dalej	 Shallan.	 „Chciałabym	 móc

pokazać,	 że	 moje	 wykształcenie	 jest	 pełniejsze,	 niż	 zaprezentowałam	 to	 podczas rozmowy.	 Niestety,	 nie	 mam	 podstaw	 dla	 takiej	 argumentacji.	 Istnieją	 luki	 w	 moim pojmowaniu.	To	jasne	i	nie	poddaje	się	dyskusji.

Jednakże	życie	mężczyzn	i	kobiet	to	więcej	niż	logiczna	zagadka	–	należy	poznać

kontekst	 ich	 doświadczenia,	 by	 podjąć	 właściwą	 decyzję.	 Moja	 znajomość	 logiki	 nie dorównuje	Waszym	standardom,	ale	nawet	ja	wiem,	że	racjonaliści	mają	pewną	zasadę –	nie	należy	traktować	logiki	jako	niepodważalnej	prawdy	w	odniesieniu	do	ludzi.	Nie jesteśmy	istotami	składającymi	się	wyłącznie	z	rozumu.

Dlatego	 sednem	 mojej	 argumentacji	 jest	 ukazanie	 mej	 ignorancji	 we	 właściwej

perspektywie.	 Nie	 jako	 usprawiedliwienie,	 lecz	 uzasadnienie.	 Wyraziliście

niezadowolenie,	 że	 ktoś	 taki	 jak	 ja	 uzyskał	 tak	 niewystarczające	 wykształcenie.	 Co	 z moją	 macochą?	 Co	 z	 guwernantkami?	 Dlaczego	 moja	 edukacja	 została	 potraktowana tak	pobieżnie?

Fakty	 są	 zawstydzające.	 Miałam	 nieliczne	 guwernantki	 i	 właściwie	 nie

uzyskałam	 wykształcenia.	 Macocha	 próbowała,	 ale	 sama	 nie	 była	 wykształcona.	 To pilnie	 strzeżona	 tajemnica,	 ale	 wiele	 z	 wiejskich	 rodów	 Veden	 zaniedbuje	 stosowną edukację	swoich	kobiet.

Kiedy	 byłam	 mała,	 miałam	 trzy	 guwernantki,	 ale	 każda	 z	 nich	 odeszła	 po	 kilku miesiącach,	 jako	 powód	 podając	 trudny	 charakter	 lub	 brak	 uprzejmości	 mojego	 ojca.

Musiałam	 radzić	 sobie	 sama.	 Dowiedziałam	 się	 wszystkiego,	 co	 mogłam,	 poprzez lekturę,	 a	 luki	 wypełniałam	 wykorzystując	 wrodzoną	 ciekawość.	 Ale	 nie	 dorównam wiedzą	komuś,	kto	uzyskał	formalne	–	i	bardzo	kosztowne	–	wykształcenie.

Dlaczego	 jest	 to	 argument,	 że	 powinniście	 mnie	 przyjąć?	 Ponieważ	 wszystko,

czego	się	nauczyłam,	wymagało	ode	mnie	ogromnych	wysiłków.	Kiedy	inne	dostawały

wszystko	do	ręki,	ja	musiałam	szukać.	Wierzę,	że	z	tego	powodu,	moje	wykształcenie	–

choć	 ograniczone	 –	 ma	 większą	 wartość.	 Szanuję	 Wasze	 decyzje,	 ale	 proszę	 Was	 o ponowne	 zastanowienie	 się.	 Kogo	 byście	 raczej	 woleli?	 Podopieczną,	 która	 umie powtórzyć	 poprawne	 odpowiedzi,	 gdyż	 ćwiczyła	 je	 z	 drogą	 guwernantką,	 czy podopieczną,	która	musiała	walczyć	o	wszystko,	czego	się	nauczyła.

Zapewniam	Was,	że	jedna	z	nich	będzie	cenić	Wasze	nauki	bardziej	od	drugiej”.

Uniosła	pędzel	do	kaligrafii.	Teraz,	kiedy	rozważyła	swoje	argumenty,	wydawały

jej	 się	 niedoskonałe.	 Ujawniła	 swoją	 ignorancję	 i	 spodziewała	 się,	 że	 Jasnah	 ją przyjmie?	 A	 jednak	 wydawało	 się	 to	 odpowiednią	 drogą,	 nawet	 jeśli	 list	 był

kłamstwem.	 Kłamstwem	 zbudowanym	 na	 prawdach.	 Nie	 przybyła,	 by	 skorzystać	 z

wiedzy	Jasnah.	Była	złodziejką.

W	 tym	 momencie	 poczuła,	 że	 sumienie	 jej	 doskwiera,	 i	 prawie	 zmięła	 kartkę.

Kroki	 w	 korytarzu	 sprawiły,	 że	 przerwała	 w	 połowie.	 Zerwała	 się	 na	 równe	 nogi, obróciła	i	uniosła	bezpieczną	dłoń	do	piersi.	Szukała	słów,	by	wyjaśnić	swoją	obecność Jasnah	Kholin.

Światło	i	cienie	zamigotały	w	korytarzu,	a	później	do	alkowy	niepewnie	zajrzała

postać,	trzymająca	w	dłoni	pojedynczą	białą	kulę,	która	służyła	jako	źródło	światła.	To nie	 była	 Jasnah,	 lecz	 mężczyzna	 po	 dwudziestce	 w	 prostych	 szarych	 szatach.

Żarliwiec.	Rozluźniła	się.

Młodzieniec	ją	zauważył.	Miał	wąską	twarz	i	przenikliwe	niebieskie	oczy.	Krótka,

starannie	przystrzyżona	broda,	ogolona	głowa.	Kiedy	się	odezwał,	mówił	z	eleganckim

akcentem.

–	Ach,	proszę	mi	wybaczyć,	jasności.	Sądziłem,	że	to	alkowa	Jasnah	Kholin.

–	Owszem	–	odparła	Shallan.

–	Och.	Ty	też	na	nią	czekasz?

–	Tak.

–	 Będzie	 ci	 bardzo	 przeszkadzać,	 jeśli	 zaczekam	 razem	 z	 tobą?	 –	 Miał	 słaby herdazki	akcent.

–	Oczywiście,	że	nie,	żarliwy.

Z	 szacunkiem	 skinęła	 głową,	 po	 czym	 zebrała	 swoje	 rzeczy,	 przygotowując	 dla niego	miejsce.

–	Nie	mogę	zająć	twojego	miejsca,	jasności!	Przyniosę	sobie	krzesło.

Uniosła	 dłoń	 w	 geście	 sprzeciwu,	 ale	 on	 już	 się	 wycofał.	 Powrócił	 po	 chwili, niosąc	 krzesło	 z	 sąsiedniej	 alkowy.	 Był	 wysoki,	 szczupły	 i	 –	 co	 stwierdziła	 z	 niejakim niepokojem	 –	 całkiem	 przystojny.	 Do	 jej	 ojca	 należeli	 trzej	 żarliwcy,	 wszyscy	 w starszym	 wieku.	 Wędrowali	 po	 jego	 ziemiach	 i	 odwiedzali	 wioski,	 posługując mieszkańcom	 i	 pozwalając	 im	 zdobywać	 Punkty	 w	 Chlubie	 i	 Powołaniu.	 Miała	 ich twarze	w	swoim	zbiorze	portretów.

Żarliwiec	postawił	krzesło.	Zawahał	się,	nim	usiadł,	spoglądając	na	stół.

–	No	no	–	powiedział	z	zaskoczeniem.

Przez	chwilę	Shallan	sądziła,	że	czyta	jej	list,	i	poczuła	ukłucie	paniki.	Mężczyzna

jednak	 przyglądał	 się	 trzem	 rysunkom,	 które	 leżały	 na	 końcu	 blatu	 i	 czekały	 na polakierowanie.

–	To	twoje	dzieło,	jasności?	–	spytał.

–	Tak,	żarliwy	–	odpowiedziała,	spuszczając	wzrok.

–	Nie	musisz	być	tak	oficjalna!	–	stwierdził	żarliwiec.	Pochylił	się	i,	poprawiwszy

okulary,	 wpatrzył	 w	 jej	 dzieła.	 –	 Proszę,	 jestem	 brat	 Kabsal	 albo	 po	 prostu	 Kabsal.

Naprawdę,	tak	będzie	lepiej.	A	ty	się	nazywasz?

–	Shallan	Davar.

–	 Na	 złote	 klucze	 Vedeldeva,	 jasności!	 –	 powiedział	 brat	 Kabsal,	 sadowiąc	 się wygodniej.	–	Czy	Jasnah	Kholin	nauczyła	cię	tak	posługiwać	się	ołówkiem?

–	Nie,	żarliwy	–	odparła,	nadal	stojąc.

–	Wciąż	jesteś	oficjalna	–	zauważył	z	uśmiechem.	–	Powiedz	mi,	czy	jestem	aż	tak

przerażający?

–	Wychowano	mnie	w	szacunku	do	żarliwców.

–	Cóż,	moim	zdaniem	szacunek	jest	jak	nawóz.	Jeśli	stosuje	się	go	tam,	gdzie	jest

to	 konieczne,	 roślinność	 rozkwita.	 Jeśli	 używa	 się	 go	 za	 dużo,	 wszystko	 zaczyna śmierdzieć.

Jego	oczy	błyszczały.

Czy	 żarliwiec	 –	 sługa	 Wszechmocnego	 –	 naprawdę	 wspomniał	 przed	 chwilą	 o

nawozie?

–	 Żarliwiec	 jest	 przedstawicielem	 samego	 Wszechmocnego	 –	 stwierdziła.	 –

Gdybym	okazała	wam	brak	szacunku,	okazałabym	go	Wszechmocnemu.

–	Rozumiem.	I	tak	byś	zareagowała,	gdyby	sam	Wszechmocny	pojawił	się	tu	przed

tobą?	Tak	oficjalnie	i	z	ukłonami?

Zawahała	się.

–	No,	nie.

–	Ach,	jak	w	takim	razie	byś	zareagowała?

–	 Podejrzewam,	 że	 wrzaskami	 bólu	 –	 odparła,	 pozwalając	 sobie	 wypowiedzieć	 tę myśl	na	głos.	–	Jak	zapisano,	chwała	Wszechmocnego	jest	tak	wielka,	że	każdy,	kto	na niego	spojrzy,	natychmiast	spłonie.

Mężczyzna	się	roześmiał.

–	Zaiste,	mądre	słowa.	Ale	proszę,	usiądź.

Zrobiła	to	z	wahaniem.

–	 Wciąż	 wydajesz	 się	 niepewna	 –	 powiedział,	 unosząc	 portret	 Jasnah	 jej

autorstwa.	–	Co	muszę	zrobić,	żebyś	poczuła	się	swobodniej?	Mam	wejść	na	ten	blat	i

zatańczyć?

Zamrugała	z	zaskoczeniem.

–	Żadnych	sprzeciwów?	–	spytał	brat	Kabsal.	–	W	takim	razie…	–	Odłożył	portret	i

zaczął	wspinać	się	na	krzesło.

–	Nie,	proszę!	–	odezwała	się	Shallan,	wyciągając	swobodną	dłoń.

–	Jesteś	pewna?	–	Spojrzał	znacząco	na	blat.

–	 Tak	 –	 powiedziała	 Shallan,	 wyobrażając	 sobie,	 że	 żarliwiec	 mógłby	 się

zachwiać,	 zrobić	 krok	 w	 niewłaściwą	 stronę	 i	 spaść	 z	 balkonu	 na	 oddaloną	 o	 wiele stóp	ziemię.	–	Proszę,	obiecuję,	że	już	nie	będę	okazywać	ci	szacunku!

Zaśmiał	 się,	 zeskoczył	 z	 krzesła	 i	 usiadł.	 Nachylił	 się	 ku	 niej,	 jakby

porozumiewawczo.

–	 Numer	 z	 tańcem	 na	 stole	 prawie	 zawsze	 działa.	 Raz	 tylko	 musiałem

rzeczywiście	to	zrobić,	kiedy	przegrałem	zakład	z	bratem	Lhaninem.	Mistrz	żarliwiec

naszego	klasztoru	prawie	się	przewrócił.

Odkryła,	że	się	uśmiecha.

–	Jesteś	żarliwcem,	nie	wolno	ci	mieć	niczego	na	własność.	O	co	się	założyliście?

–	 Dwa	 oddechy	 zapachem	 zimowej	 róży	 i	 ciepło	 promieni	 słońca	 na	 skórze.	 –

Uśmiechnął	 się.	 –	 Czasem	 bywamy	 dość	 twórczy.	 Lata	 spędzone	 w	 klasztorze	 tak działają.	Ale	miałaś	mi	wyjaśnić,	jak	się	nauczyłaś	tak	dobrze	posługiwać	ołówkiem.

–	Praktyka	–	wyjaśniła	Shallan.	–	Jak	przypuszczam,	w	taki	sposób	uczy	się	każdy.

–	Kolejne	mądre	słowa.	Zaczynam	się	zastanawiać,	które	z	nas	jest	żarliwcem.	Ale

z	pewnością	miałaś	mistrza,	który	cię	uczył.

–	Dandos	od	Olejów.

–	 Ach,	 prawdziwy	 mistrz	 ołówka.	 Nie	 to,	 że	 wątpię	 w	 twoje	 słowa,	 jasności,	 ale intryguje	mnie,	jakim	sposobem	Dandos	Heraldin	mógł	nauczyć	cię	tej	sztuki,	gdyż,	o ile	 mi	 wiadomo,	 cierpi	 na	 śmiertelną	 i	 chroniczną	 chorobę.	 To	 znaczy,	 nie	 żyje.	 Od trzech	setek	lat.

Shallan	zarumieniła	się.

–	Mój	ojciec	miał	księgę	z	jego	naukami.

–	Nauczyłaś	się	tego	–	tu	Kabsal	uniósł	rysunek	Jasnah	–	z	książki.

–	No…	tak?

Spojrzał	z	powrotem	na	rysunek.

–	Muszę	zacząć	więcej	czytać.

Shallan	 odkryła,	 że	 rozśmieszyła	 ją	 mina	 żarliwca,	 i	 przygotowała	 Wspomnienie jego	 twarzy,	 na	 której	 mieszały	 się	 podziw	 i	 konsternacja,	 kiedy	 wpatrywał	 się	 w rysunek,	drapiąc	się	po	brodzie.

Uśmiechnął	się	i	odłożył	rysunek.

–	Masz	lakier?

–	 Owszem	 –	 odparła	 i	 wyciągnęła	 go	 z	 teczki.	 Znajdował	 się	 w	 buteleczce	 z pompką,	w	jakich	zwykle	przechowywano	perfumy.

Przyjął	 niewielki	 pojemnik,	 przekręcił	 zatrzask	 z	 przodu,	 potrząsnął	 i	 sprawdził

lakier	na	grzbiecie	dłoni.	Pokiwał	z	zadowoleniem	głową	i	sięgnął	po	rysunek.

–	Nie	można	ryzykować,	że	takie	dzieło	się	rozmaże.

–	 Mogę	 je	 pokryć	 lakierem	 –	 stwierdziła	 Shallan.	 –	 Nie	 musisz	 robić	 sobie kłopotu.

–	To	nie	kłopot,	lecz	zaszczyt.	Poza	tym	jestem	żarliwcem.	Nie	wiemy,	co	ze	sobą

zrobić,	 jeśli	 nie	 jesteśmy	 zajęci,	 robiąc	 za	 innych	 to,	 co	 mogliby	 zrobić	 sami.	 Lepiej będzie,	jeśli	mi	ustąpisz.

Zaczął	nakładać	lakier,	pokrywając	kartę	ostrożnymi	dmuchnięciami.

Z	 trudem	 powstrzymała	 się	 przed	 wyrwaniem	 mu	 rysunku.	 Na	 szczęście,	 był

ostrożny	i	równo	nakładał	lakier.	Najwyraźniej	robił	to	już	wcześniej.

–	Zakładam,	że	pochodzisz	z	Jah	Keved?

–	 Oceniasz	 po	 włosach?	 –	 spytała,	 unosząc	 rękę	 do	 rudych	 kosmyków.	 –	 Czy

akcencie?

–	 Po	 sposobie,	 w	 jaki	 odnosisz	 się	 do	 żarliwców.	 Kościół	 w	 Veden	 należy	 do najbardziej	 tradycyjnych.	 Dwa	 razy	 odwiedziłem	 wasz	 piękny	 kraj	 i	 choć	 wasza kuchnia	mi	odpowiada,	czułem	się	niezręcznie	z	tym,	jak	wszyscy	mi	się	kłaniali.

–	Może	powinieneś	zatańczyć	na	paru	stołach.

–	 Rozważałem	 to	 –	 odparł	 –	 ale	 moi	 bracia	 i	 siostry	 żarliwcy	 z	 waszego	 kraju padliby	 martwi	 ze	 wstydu.	 Nie	 chciałbym	 mieć	 tego	 na	 sumieniu.	 Wszechmocny	 nie okazuje	miłosierdzia	tym,	którzy	zabijają	kapłanów.

–	 Sądzę,	 że	 zabijanie	 samo	 w	 sobie	 nie	 jest	 najlepiej	 widziane	 –	 odparła,	 wciąż wpatrując	się,	jak	nakłada	lakier.	Czuła	się	dziwnie	z	tym,	że	ktoś	inny	zajmował	się jej	dziełem.

–	Co	sądzi	jasność	Jasnah	o	twoich	zdolnościach?	–	spytał,	nie	przerywając	pracy.

–	 Raczej	 jej	 to	 nie	 obchodzi	 –	 stwierdziła	 Shallan,	 krzywiąc	 się	 na	 wspomnienie rozmowy	z	kobietą.	–	Zdaje	się,	że	nie	docenia	sztuk	wizualnych.

–	Tak	słyszałem.	To,	niestety,	jedna	z	jej	nielicznych	wad.

–	A	inną	jest	ta	drobna	kwestia	herezji?

–	 W	 rzeczy	 samej	 –	 zgodził	 się	 z	 uśmiechem	 Kabsal.	 –	 Muszę	 przyznać,	 że

wszedłem	 tutaj,	 spodziewając	 się	 obojętności,	 nie	 szacunku.	 Jak	 zostałaś	 częścią	 jej orszaku?

Shallan	 wzdrygnęła	 się,	 po	 raz	 pierwszy	 uświadamiając	 sobie,	 że	 brat	 Kabsal musiał	ją	uznać	za	jedną	z	pomocnic	oświeconej	Kholin.	Może	podopieczną.

–	A	niech	to	–	mruknęła.

–	Hm?

–	 Wygląda	 na	 to,	 że	 nieświadomie	 cię	 oszukałam,	 bracie	 Kabsalu.	 Nie	 jestem związana	z	jasnością	Kholin.	A	w	każdym	razie	jeszcze	nie.	Próbowałam	skłonić	ją,	by pozwoliła	mi	zostać	jej	podopieczną.

–	Ach	–	stwierdził,	kończąc	pracę	z	lakierem.

–	Przepraszam.

–	Za	co?	Nie	zrobiłaś	nic	złego.	–	Dmuchnął	na	rysunek,	po	czym	odwrócił	go	w	jej

stronę.	 Wyglądał	 idealnie,	 bez	 żadnych	 smug.	 –	 Czy	 mogłabyś	 coś	 dla	 mnie	 zrobić, dziecko?	–	spytał,	odkładając	kartkę	na	bok.

–	Wszystko.

Uniósł	brew.

–	Wszystko	w	granicach	rozsądku	–	poprawiła	się.

–	Czyjego?

–	Mojego,	jak	sądzę.

–	 Szkoda	 –	 stwierdził,	 wstając.	 –	 W	 takim	 razie	 się	 ograniczę.	 Gdybyś	 była	 tak miła	i	przekazała	jasności	Kholin,	że	chciałem	się	z	nią	zobaczyć?

–	Zna	cię?

Czego	mógł	chcieć	herdazki	żarliwiec	od	Jasnah,	zadeklarowanej	ateistki?

–	 Och,	 tak	 bym	 nie	 powiedział.	 Ale	 mam	 nadzieję,	 że	 słyszała	 moje	 imię,	 gdyż kilkakrotnie	prosiłem	ją	o	audiencję.

Shallan	podniosła	się,	kiwając	głową.

–	Jak	mniemam,	chciałbyś	ją	nawrócić?

–	 Stanowi	 wyjątkowe	 wyzwanie.	 Nie	 sądzę,	 bym	 mógł	 żyć	 sam	 ze	 sobą,	 gdybym choć	nie	spróbował	jej	przekonać.

–	A	nie	chcielibyśmy,	żebyś	nie	był	zdolny	żyć	sam	ze	sobą	–	zauważyła	Shallan	–

gdyż	 alternatywa	 prowadzi	 do	 twego	 paskudnego	 zwyczaju	 prawie	 zabijania

żarliwców.

–	 Właśnie.	 Tak	 czy	 inaczej,	 sądzę,	 że	 osobista	 wiadomość	 od	 ciebie	 mogłaby zadziałać,	choć	prośby	na	piśmie	zawiodły.

–	Wątpię	w	to.

–	 Cóż,	 jeśli	 odmówi,	 znaczy	 to	 jedynie,	 że	 wrócę.	 –	 Uśmiechnął	 się.	 –	 A	 to	 by znaczyło,	na	co	liczę,	że	znów	się	spotkamy.	Czekam	na	to.

–	Ja	również.	I	jeszcze	raz	przepraszam	za	nieporozumienie.

–	Jasności!	Proszę.	Nie	bierz	odpowiedzialności	za	moje	przekonania.

Uśmiechnęła	się.

–	 Bracie	 Kabsalu,	 wahałabym	 się	 wziąć	 za	 ciebie	 odpowiedzialność	 w	 dowolnej kwestii	i	w	dowolny	sposób.	Ale	i	tak	źle	się	z	tym	czuję.

–	 Przejdzie	 ci.	 –	 Jego	 niebieskie	 oczy	 błyszczały.	 –	 Ale	 postaram	 się	 sprawić,	 byś znów	 poczuła	 się	 dobrze.	 Czy	 jest	 coś,	 co	 lubisz?	 To	 znaczy,	 poza	 szacunkiem	 dla żarliwców	i	rysowaniem	wspaniałych	obrazów?

–	Dżem.

Przechylił	głowę.

–	Lubię	go	–	powiedziała,	wzruszając	ramionami.	–	Pytałeś,	co	lubię.	Dżem.

–	Niech	i	tak	będzie.

Wycofał	się	w	głąb	ciemnego	korytarza,	sięgając	do	kieszeni	szaty	po	kulę,	która

oświetlała	mu	drogę.	Po	chwili	zniknął.

Dlaczego	nie	zaczekał	na	powrót	Jasnah?	Shallan	pokręciła	głową	i	polakierowała

pozostałe	 dwa	 rysunki.	 Właśnie	 skończyła	 je	 suszyć	 i	 chowała	 do	 teczki,	 kiedy	 znów usłyszała	kroki	w	korytarzu	i	rozpoznała	głos	Jasnah.

Pośpiesznie	zebrała	swoje	rzeczy,	pozostawiając	list	na	blacie,	po	czym	stanęła	z

boku	 alkowy,	 by	 zaczekać.	 Chwilę	 później	 Jasnah	 weszła	 do	 środka	 w	 towarzystwie niewielkiej	grupy	służących.

Nie	wydawała	się	zadowolona.



„Zwycięstwo!	 Stoimy	 na	 szczycie	 góry!	 Oni	 rozpraszają	 się	 przed	 nami!	 Ich	 domy stają	 się	 naszymi	 norami,	 ich	 ziemie	 naszymi	 gospodarstwami!	 I	 będą	 płonąć,	 jak	 my kiedyś,	w	miejscu	pustym	i	wymarłym”.

Zebrane	w	Ishashan	roku	1172,	osiemnaście	sekund	przed	śmiercią.	Badaną	była

jasnooka	stara	panna	z	ósmego	dahnu.

Obawy	Shallan	znalazły	potwierdzenie,	kiedy	Jasnah	spojrzała	na	nią,	po	czym	w

geście	frustracji	opuściła	bezpieczną	dłoń	do	boku.

–	Czyli	jednak	jesteś	tutaj.

Dziewczyna	się	skuliła.

–	Słudzy	wam	powiedzieli?

–	Nie	sądziłaś	chyba,	że	zostawiliby	kogoś	w	mojej	alkowie	i	mnie	nie	ostrzegli?

Za	 plecami	 Jasnah	 niewielka	 grupka	 parshmenów	 zawahała	 się	 w	 przejściu;

każdy	niósł	spore	naręcze	książek.

–	Jasności	Kholin	–	zaczęła	mówić	Shallan.	–	Ja	tylko…

–	 Zmarnowałam	 na	 ciebie	 dość	 czasu	 –	 przerwała	 jej	 Jasnah,	 rzucając	 wściekłe spojrzenie.	 –	 Odejdziesz,	 panno	 Davar.	 I	 nie	 zobaczę	 cię	 więcej	 w	 tym	 mieście.

Zrozumiano?

Shallan	 poczuła,	 jak	 jej	 nadzieje	 giną.	 Jasnah	 Kholin	 miała	 w	 sobie	 powagę.

Człowiek	się	jej	nie	sprzeciwiał.	Wystarczyło	spojrzeć	w	te	oczy,	by	to	zrozumieć.

–	 Przepraszam,	 że	 was	 niepokoiłam	 –	 wyszeptała	 Shallan,	 przycisnęła	 teczkę	 do piersi	i	wyszła,	starając	się	zachować	godność.

Z	 trudem	 powstrzymywała	 łzy	 zawstydzenia	 i	 rozczarowania,	 kiedy	 pośpieszyła

korytarzem,	czując	się	jak	idiotka.

Dotarła	 do	 szybu,	 jednak	 tragarze	 wrócili	 już	 na	 dół	 po	 wciągnięciu	 Jasnah	 na górę.	Shallan	nie	pociągnęła	za	dzwonek,	by	ich	wezwać.	Oparła	się	plecami	o	ścianę	i osunęła	 na	 podłogę,	 z	 kolanami	 podciągniętymi	 do	 piersi	 i	 teczką	 na	 podołku.	 Objęła nogi	rękami,	swobodną	dłonią	ścisnęła	bezpieczną	dłoń	przez	tkaninę	rękawa.	Dyszała cicho.

Zdenerwowani	 ludzie	 wytrącali	 ją	 z	 równowagi.	 Nie	 mogła	 nie	 myśleć	 o	 ojcu podczas	 jednej	 z	 jego	 tyrad,	 nie	 mogła	 nie	 słyszeć	 krzyków,	 ryków	 i	 zawodzenia.	 Czy była	słaba,	ponieważ	konflikty	tak	ją	poruszały?	Czuła,	że	tak	właśnie	jest.

Głupia	 idiotka,	 pomyślała,	 a	 ze	 ściany	 za	 jej	 głową	 wyłoniło	 się	 kilka

bólosprenów.	 Co	 sprawiło,	 że	 uznałaś,	 że	 ci	 się	 to	 uda?	 Przez	 całe	 życie	 może	 pół

tuzina	razy	opuściłaś	rodowe	posiadłości.	Idiotka,	idiotka,	idiotka!

Przekonała	braci,	by	jej	zaufali,	by	pokładali	nadzieję	w	jej	absurdalnym	planie.	A

co	 ona	 zrobiła?	 Zmarnowała	 sześć	 miesięcy,	 w	 trakcie	 których	 ich	 wrogowie	 zbliżali się	coraz	bardziej.

–	Jasności	Davar?	–	zapytał	ktoś	z	wahaniem.

Shallan	 uniosła	 wzrok	 i	 zorientowała	 się,	 że	 użalanie	 się	 nad	 sobą	 tak	 ją pochłonęło,	 że	 nie	 zauważyła	 zbliżającego	 się	 sługi.	 Był	 to	 młody	 mężczyzna	 w czarnym	stroju,	bez	żadnych	symboli	na	piersi.	Nie	pan-sługa,	ale	może	uczeń.

–	Jasność	Kholin	chciałaby	z	wami	porozmawiać.

Młodzieniec	gestem	wskazał	na	korytarz.

Żeby	 jeszcze	 mnie	 złajać?	 –	 pomyślała	 Shallan,	 krzywiąc	 się.	 Ale	 dama	 taka	 jak Jasnah	 dostawała	 wszystko,	 czego	 chciała.	 Dziewczyna	 zmusiła	 się,	 by	 nie	 drżeć,	 i wstała.	 Przynajmniej	 udało	 jej	 się	 powstrzymać	 łzy	 i	 nadal	 miała	 nietknięty	 makijaż.

Podążyła	za	sługą	do	alkowy,	niosąc	przed	sobą	teczkę	jak	tarczę	na	polu	bitwy.

Jasnah	Kholin	siedziała	na	krześle,	z	którego	wcześniej	korzystała	sama	Shallan,

na	blacie	leżały	sterty	książek.	Masowała	czoło	swobodną	dłonią.	Dusznik	dotykał	jej

skóry,	 dymny	 kwarc	 był	 ciemny	 i	 popękany.	 Choć	 kobieta	 wydawała	 się	 zmęczona, zachowała	 idealną	 postawę,	 jej	 elegancka	 jedwabna	 suknia	 zakrywała	 stopy,	 a bezpieczna	dłoń	spoczywała	na	kolanach.

Jasnah	skupiła	wzrok	na	Shallan	i	opuściła	swobodną	dłoń.

–	 Nie	 powinnam	 odnosić	 się	 do	 ciebie	 z	 taką	 złością,	 panno	 Davar	 –	 powiedziała zmęczonym	 głosem.	 –	 Okazywałaś	 jedynie	 wytrwałość,	 cechę,	 którą	 zazwyczaj doceniam.	 Na	 burzę,	 sama	 często	 byłam	 winna	 uporu.	 Czasami	 najtrudniej zaakceptować	 nam	 w	 innych	 to,	 czego	 sami	 kurczowo	 się	 trzymamy.	 Moim	 jedynym usprawiedliwieniem	jest	fakt,	że	ostatnio	jestem	nadmiernie	obciążona.

Shallan	z	wdzięcznością	skinęła	głową,	choć	czuła	się	bardzo	niezręcznie.

Jasnah	odwróciła	się,	by	wyjrzeć	z	balkonu	w	mroczną	przestrzeń	Zasłony.

–	 Wiem,	 co	 mówią	 o	 mnie	 ludzie.	 Powinnam	 mieć	 nadzieję,	 że	 nie	 jestem	 tak szorstka,	 jak	 powiadają	 niektórzy,	 choć	 opinia	 surowej	 nie	 jest	 najgorszym,	 co	 może spotkać	kobietę.	Czasem	może	to	pomóc.

Shallan	 musiała	 się	 powstrzymywać	 przed	 nerwowymi	 ruchami.	 Czy	 powinna

odejść?

Jasnah	 potrząsnęła	 głową.	 Shallan	 nie	 wiedziała,	 jakie	 myśli	 wywołały	 ten

nieświadomy	 gest.	 W	 końcu	 Jasnah	 odwróciła	 się	 do	 dziewczyny	 i	 gestem	 wskazała dużą	misę	na	blacie.	Znajdowało	się	w	niej	kilkanaście	kul	należących	do	Shallan.

Dziewczyna	 uniosła	 dłoń	 do	 warg.	 Zupełnie	 zapomniała	 o	 pieniądzach.	 Ukłoniła się	Jasnah	z	podziękowaniem,	po	czym	zabrała	kule.

–	 Jasności,	 zanim	 zapomnę,	 powinnam	 też	 wspomnieć,	 że	 żarliwiec,	 niejaki	 brat Kabsal,	 przyszedł	 się	 z	 wami	 spotkać,	 kiedy	 tu	 czekałam.	 Życzył	 sobie,	 bym	 wam przekazała,	że	pragnie	się	z	wami	spotkać.

–	 Nic	 dziwnego	 –	 stwierdziła	 Jasnah.	 –	 Wydajesz	 się	 zaskoczona	 kwestią	 kul, panno	Davar.	Założyłam,	że	czekasz	na	zewnątrz,	by	móc	je	odzyskać.	Czy	to	nie	z	tego powodu	byłaś	tak	blisko?

–	Nie,	jasności.	Musiałam	się	uspokoić.

–	Ach.

Shallan	 zagryzła	 wargi.	 Wydawało	 się,	 że	 księżniczka	 zapomniała	 już	 o	 swojej początkowej	tyradzie.	Może…

–	Jasności?	–	odezwała	się,	przerażona	własną	zuchwałością	–	co	sądzicie	o	moim

liście?

–	Liście?

–	Ja…	–	Shallan	spojrzała	na	biurko.	–	Pod	tą	stertą	książek,	jasności.

Służący	szybko	odsunął	stertę	ksiąg	–	jeden	z	parshmenów	musiał	postawić	je	na

papierze.	Jasnah	podniosła	list,	unosząc	brew,	a	Shallan	pośpiesznie	rozwiązała	teczkę i	wrzuciła	kule	do	sakiewki.	Następnie	rozzłościła	się	na	samą	siebie,	że	zrobiła	to	tak szybko,	 nie	 miała	 już	 bowiem	 nic	 innego	 do	 roboty,	 jak	 tylko	 stać	 i	 czekać,	 aż	 Jasnah skończy	lekturę.

–	To	prawda?	–	Jasnah	podniosła	wzrok	znad	kartki.	–	Jesteś	samoukiem?

–	Tak,	jasności.

–	Zadziwiające.

–	Dziękuję,	jasności.

–	A	ten	list	to	sprytne	posunięcie.	Poprawnie	założyłaś,	że	zareaguję	na	pisemną

prośbę.	Pokazuje	on,	że	umiesz	posługiwać	się	słowami,	a	retoryka	listu	udowadnia,	że umiesz	myśleć	logicznie	i	argumentować.

–	 Dziękuję,	 jasności	 –	 powiedziała	 Shallan,	 czując	 kolejny	 przypływ	 nadziei, zmieszany	 ze	 zmęczeniem.	 Czuła	 się	 tak,	 jakby	 ktoś	 szarpał	 w	 tę	 i	 z	 powrotem	 jej uczuciami,	jak	na	zawodach	w	przeciąganiu	liny.

–	Powinnaś	zostawić	mi	tę	wiadomość	i	odejść	przed	moim	powrotem.

–	Ale	wtedy	zginęłaby	pod	stertą	książek.

Jasnah	 uniosła	 brew,	 jakby	 chciała	 pokazać,	 że	 takie	 poprawianie	 się	 jej	 nie spodobało.

–	 Dobrze.	 Kontekst	 się	 liczy.	 Twoja	 sytuacja	 nie	 usprawiedliwia	 braku

wykształcenia	 w	 historii	 i	 filozofii,	 ale	 zasługujesz	 na	 wyrozumiałość.	 Pozwolę	 ci ponowić	 swoją	 prośbę	 w	 późniejszym	 terminie,	 żadna	 inna	 potencjalna	 podopieczna nie	zasłużyła	na	ten	przywilej.	Kiedy	uzyskasz	stosowne	przygotowanie	w	tych	dwóch przedmiotach,	znów	do	mnie	przyjdź.	Jeśli	okaże	się,	że	zrobiłaś	odpowiednie	postępy, przyjmę	cię.

Shallan	 się	 załamała.	 Propozycja	 Jasnah	 była	 pełna	 życzliwości,	 ale	 osiągnięcie tego,	 czego	 sobie	 życzyła,	 wymagałoby	 wielu	 lat.	 Do	 tego	 czasu	 ród	 Davar	 upadnie, ziemie	 jej	 rodziny	 zostaną	 rozdzielone	 między	 wierzycieli,	 ona	 zaś	 zostanie	 wraz	 z braćmi	pozbawiona	tytułów,	a	być	może	nawet	sprzedana	w	niewolę.

–	Dziękuję,	jasności	–	powiedziała,	pochylając	głowę.

Kobieta	pokiwała	głową,	jakby	uznała	tę	sprawę	za	zamkniętą.	Shallan	wycofała

się,	ruszyła	cicho	korytarzem	i	pociągnęła	za	sznur,	by	wezwać	tragarzy.

Jasnah	właściwie	niemal	obiecała,	że	później	ją	przyjmie.	Dla	większości	byłby	to

ogromny	 sukces.	 Nauka	 pod	 opieką	 Jasnah	 Kholin	 –	 uważanej	 przez	 niektórych	 za

największą	 żyjącą	 uczoną	 –	 zapewniłaby	 jasną	 przyszłość.	 Shallan	 mogłaby	 dobrze wyjść	 za	 mąż,	 być	 może	 nawet	 za	 książęcego	 syna	 i	 nowe	 kręgi	 społeczne	 stanęłyby przed	nią	otworem.	W	rzeczy	samej,	gdyby	Shallan	miała	czas	uczyć	się	od	Jasnah,	sam prestiż	związku	z	Kholinami	mógłby	wystarczyć,	by	uratować	jej	ród.

Gdyby	tylko…

W	 końcu	 Shallan	 wyszła	 z	 Konklawe	 –	 z	 przodu	 nie	 było	 wrót,	 jedynie	 kolumny ustawione	 przed	 ziejącą	 paszczą	 wejścia.	 Z	 zaskoczeniem	 odkryła,	 że	 na	 zewnątrz zaczyna	 robić	 się	 ciemno.	 Ruszyła	 w	 dół	 potężnych	 schodów,	 po	 czym	 skierowała	 się mniejszą,	 bardziej	 zadbaną	 boczną	 ścieżką,	 na	 której	 nikomu	 nie	 przeszkadzała.

Wzdłuż	 tego	 przejścia	 zasadzono	 rzędy	 ozdobnej	 łupkokory,	 a	 niektóre	 osobniki wypuściły	przypominające	wachlarze	pędy,	które	kołysały	się	na	wieczornym	wietrze.

Kilka	leniwych	życiosprenów	–	jak	świetliste	zielone	pyłki	–	przeskakiwało	z	jednego

pióropusza	na	drugi.

Shallan	 oparła	 się	 o	 twardą	 jak	 skała	 roślinę,	 a	 wtedy	 pędy	 cofnęły	 się	 i schowały.	 Z	 tego	 miejsca	 widziała	 Kharbranth,	 światła	 miasta	 płonęły	 jak	 wodospad ognia	spływający	w	dół	urwiska.	Poza	tym,	jedynym	rozwiązaniem	dla	niej	i	braci	była ucieczka.	 Porzucenie	 rodzinnych	 posiadłości	 w	 Jah	 Keved	 i	 poszukanie	 schronienia.

Ale	gdzie?	Czy	żyli	jeszcze	starzy	sojusznicy,	których	jej	ojciec	nie	zraził?

Pozostała	jeszcze	kwestia	dziwnej	kolekcji	map,	którą	znaleźli	w	jego	gabinecie.

Co	 oznaczały?	 Rzadko	 rozmawiał	 z	 dziećmi	 o	 swoich	 planach.	 Nawet	 doradcy	 ojca wiedzieli	 niewiele.	 Helaran	 –	 najstarszy	 z	 braci	 –	 wiedział	 więcej,	 ale	 zniknął	 przed ponad	rokiem,	a	ojciec	ogłosił,	że	nie	żyje.

Jak	zawsze	myślenie	o	ojcu	sprawiało,	że	zaczynała	czuć	się	chora	i	ból	ściskał	jej

pierś.	 Uniosła	 swobodną	 dłoń	 do	 głowy,	 nagle	 przytłoczona	 ciężarem	 sytuacji	 rodu Davar,	 swojego	 w	 tym	 udziału	 i	 tajemnicy,	 którą	 teraz	 nosiła,	 ukrytej	 w	 odległości dziesięciu	uderzeń	serca.

–	Hej,	panienko!	–	zawołał	ktoś.

Odwróciła	 się	 i	 z	 zaskoczeniem	 zobaczyła	 Yalba	 stojącego	 na	 kamiennej	 półce niedaleko	wejścia	do	Konklawe.	Wokół	niego	na	kamieniach	siedziała	grupa	mężczyzn w	mundurach	straży.

–	 Yalb?	 –	 spytała	 z	 przerażeniem.	 Powinien	 już	 dawno	 wrócić	 na	 statek.	 –

Dlaczego	wciąż	tu	jesteś?

–	 Och	 –	 odparł	 z	 uśmiechem.	 –	 Zagrałem	 sobie	 w	 kabera	 z	 tymi	 szlachetnymi	 i prawymi	 panami	 z	 miejskiej	 straży.	 Uznałem,	 że	 stróże	 prawa	 raczej	 mnie	 nie oszukają,	więc	postanowiłem	zabić	czas	oczekiwania	przyjacielską	rozgrywką.

–	Ale	nie	musiałeś	czekać.

–	Nie	musiałem	też	wygrać	osiemdziesięciu	odłamków	od	tych	gości	–	odparł	Yalb

ze	śmiechem.	–	Ale	to	zrobiłem.

Mężczyźni	 siedzący	 wokół	 niego	 nie	 wyglądali	 tak	 radośnie.	 Ich	 mundury

stanowiły	pomarańczowe	kubraki	przewiązane	białymi	szarfami.

–	Sądzę,	że	powinienem	zaprowadzić	cię	z	powrotem	na	statek	–	stwierdził	Yalb,

niechętnie	 zbierając	 kule	 leżące	 na	 stercie	 u	 jego	 stóp.	 Świeciły	 różnymi	 odcieniami.

Emanowały	 słabym	 blaskiem,	 w	 końcu	 były	 to	 jedynie	 odłamki,	 ale	 i	 tak	 wygrana robiła	wrażenie.

Shallan	 cofnęła	 się,	 gdy	 Yalb	 zeskoczył	 z	 półki.	 Jego	 towarzysze	 zaczęli	 się

sprzeciwiać,	lecz	on	wskazał	na	swoją	towarzyszkę.

–	Chcielibyście,	żebym	pozwolił	jasnookiej	kobiecie	o	jej	pozycji	wrócić	samotnie

na	statek?	Uważałem	was	za	ludzi	honoru!

To	uciszyło	ich	sprzeciwy.

Yalb	uśmiechnął	się	pod	nosem,	ukłonił	Shallan	i	poprowadził	ją	ścieżką.	Oczy	mu

błyszczały.

–	 Na	 Ojca	 Burz,	 jakże	 przyjemnie	 wygrywa	 się	 ze	 stróżami	 prawa.	 Kiedy	 to	 się rozejdzie,	w	dokach	będą	mi	stawiać.

–	 Nie	 powinieneś	 uprawiać	 hazardu	 –	 stwierdziła	 Shallan.	 –	 Nie	 powinieneś

próbować	zgadywać	przyszłości.	Nie	dałam	ci	tej	kuli,	żebyś	wydał	ją	na	coś	takiego.

Chłopak	roześmiał	się.

–	To	nie	hazard,	jeśli	człowiek	wie,	że	wygra,	panienko.

–	Oszukiwałeś?	–	wysyczała,	przerażona.	Spojrzała	na	strażników,	którzy	usiedli	i

wrócili	do	gry,	podświetlani	kulami	leżącymi	na	kamieniach.

–	 Nie	 tak	 głośno!	 –	 wyszeptał	 Yalb.	 Wydawał	 się	 jednak	 bardzo	 zadowolony	 z siebie.	–	Oszukanie	strażników	to	niezła	sztuczka.	Aż	nie	mogę	uwierzyć,	że	mi	się	to udało.

–	Rozczarowałeś	mnie.	To	nie	jest	właściwe	zachowanie.

–	 Tak	 to	 jest	 z	 marynarzami.	 –	 Wzruszył	 ramionami.	 –	 Spodziewali	 się	 tego	 po mnie.	Przyglądali	mi	się	jak	treserzy	trujących	węgorzy	niebieskich,	naprawdę.	W	tej grze	 nie	 chodziło	 o	 karty.	 Oni	 próbowali	 się	 zorientować,	 jak	 oszukuję,	 a	 ja próbowałem	ich	przechytrzyć.	Być	może	nie	uszłoby	mi	to	na	sucho,	gdybyście	się	nie pojawili!

Raczej	go	to	nie	niepokoiło.

Na	drodze	prowadzącej	do	portu	nie	panował	tak	duży	ruch	jak	wcześniej,	ale	w

okolicy	wciąż	kręciło	się	zadziwiająco	wiele	ludzi.	Tę	ulicę	oświetlały	oliwne	latarnie

–	 kule	 szybko	 znalazłyby	 się	 w	 czyjejś	 sakiewce	 –	 lecz	 wielu	 ludzi	 nosiło	 lampy	 z kulami,	 które	 rzucały	 na	 drogę	 tęczowe	 światło.	 Ludzie	 wręcz	 przypominali	 spreny, każdy	w	innym	odcieniu,	poruszający	się	we	wszystkich	kierunkach.

–	 Panienko	 –	 odezwał	 się	 do	 niej	 Yalb,	 prowadząc	 ją	 ostrożnie	 wśród	 ludzi.	 –

Naprawdę	chcecie	wracać?	Powiedziałem	tak,	żeby	pozwolili	mi	odejść	od	gry.

–	Tak,	chcę	wracać,	proszę.

–	A	księżniczka?

Shallan	się	skrzywiła.

–	Spotkanie	okazało	się…	bezowocne.

–	Nie	przyjęła	was?	Co	z	nią	nie	tak?

–	Chroniczna	kompetencja,	jak	sądzę.	Osiągnęła	w	życiu	tak	wielki	sukces,	że	ma

nierealne	oczekiwania	wobec	innych.

Yalb	 zmarszczył	 czoło	 i	 poprowadził	 Shallan	 wokół	 grupy	 rozbawionych	 ludzi

zataczających	 się	 na	 drodze.	 Czy	 na	 to	 nie	 było	 trochę	 za	 wcześnie?	 Chłopak	 zrobił

kilka	kroków	naprzód,	odwrócił	się	i	szedł	tyłem,	spoglądając	na	nią.

–	To	nie	ma	sensu,	panienko.	Czego	więcej	mogłaby	chcieć,	jeśli	nie	was?

–	O	wiele	więcej,	najwyraźniej.

–	Ale	panienka	jest	doskonała!	Proszę	o	wybaczenie	mojej	bezpośredniości.

–	Idziesz	tyłem.

–	To	też	proszę	mi	wybaczyć.	Z	każdej	strony	dobrze	wyglądacie,	panienko,	i	taka jest	prawda.

Uśmiechnęła	się.	Marynarze	Tozbeka	mieli	zbyt	wysokie	mniemanie	na	jej	temat.

–	 Bylibyście	 idealną	 podopieczną	 –	 mówił	 dalej.	 –	 Szlachetnie	 urodzona,	 ładna, wytworna	 i	 tak	 dalej.	 Nie	 bardzo	 mi	 się	 podoba	 wasze	 zdanie	 na	 temat	 hazardu,	 ale tego	 mogłem	 się	 spodziewać.	 Prawdziwa	 dama	 nie	 może	 nie	 utyskiwać	 na	 hazard.	 To jakby	słońce	odmówiło	wzejścia	albo	morze	pobielało.

–	Albo	Jasnah	Kholin	się	uśmiechnęła.

–	Właśnie.	Tak	czy	inaczej,	panienka	jest	doskonała.

–	Miło	z	twojej	strony,	że	tak	mówisz.

–	Cóż,	 to	 prawda	 –	 stwierdził	 i	 zatrzymał	 się,	 opierając	 ręce	 na	 biodrach.	 –	 I	 co?

Poddajecie	się?

Spojrzała	 na	 niego	 z	 konsternacją.	 Stał	 na	 ruchliwej	 drodze,	 oświetlony	 żółto-pomarańczowym	blaskiem	latarni,	z	rękami	opartymi	na	biodrach,	nagi	pod	kamizelą, a	 jego	 thayleńskie	 brwi	 opadały	 po	 bokach	 twarzy.	 W	 posiadłości	 jej	 ojca	 żaden obywatel,	nawet	najwyższego	stanu,	nie	przyjąłby	takiej	pozy.

–	Próbowałam	ją	przekonać	–	wyjaśniła	Shallan,	rumieniąc	się.	–	Poszłam	do	niej

po	raz	drugi,	a	ona	znów	mi	odmówiła.

–	Dwa	razy,	tak?	W	kartach	zawsze	trzeba	zaczekać	do	trzeciego	rozdania.	Wtedy

najczęściej	się	wygrywa.

Shallan	zmarszczyła	czoło.

–	Ale	to	nieprawda.	Reguły	prawdopodobieństwa	i	statystyki…

–	 Nie	 znam	 zbyt	 dobrze	 nieszczęsnej	 matematyki	 –	 powiedział	 Yalb,	 zakładając ręce	 na	 piersiach.	 –	 Ale	 znam	 Pasje.	 Człowiek	 zwycięża,	 kiedy	 najbardziej	 tego potrzebuje.

Pasje.	Pogański	przesąd.	Oczywiście,	Jasnah	nazwała	glify	strażnicze	przesądem,

więc	może	wszystko	zależało	od	punktu	widzenia.

Spróbować	 po	 raz	 trzeci…	 Shallan	 zadrżała	 na	 myśl	 o	 gniewie	 Jasnah,	 gdyby

znów	jej	przeszkodziła.	Z	pewnością	wycofałaby	propozycję,	by	Shallan	zgłosiła	się	do niej	w	późniejszym	terminie.

Ale	Shallan	i	tak	nie	mogła	skorzystać	z	tej	propozycji.	Przypominała	szklaną	kulę

bez	 klejnotu	 w	 środku.	 Ładna,	 ale	 bezwartościowa.	 Czy	 nie	 lepiej	 wykorzystać ostatnią	szansę,	by	uzyskać	to,	czego	potrzebowała	w	tej	chwili?

To	 się	 nie	 uda.	 Jasnah	 wyraźnie	 dała	 jej	 do	 zrozumienia,	 że	 Shallan	 nie	 była jeszcze	odpowiednio	wykształcona.

Nie	była	jeszcze	odpowiednio	wykształcona…

W	 głowie	 Shallan	 pojawiła	 się	 myśl.	 Stojąc	 na	 środku	 drogi,	 uniosła	 bezpieczną dłoń	 do	 piersi,	 rozważając	 jej	 zuchwałość.	 Pewnie	 na	 życzenie	 Jasnah	 zostanie wyrzucona	z	miasta.

Ale	 gdyby	 wróciła	 do	 domu,	 nie	 wykorzystując	 wszystkich	 możliwości,	 czy

mogłaby	 spojrzeć	 braciom	 w	 oczy?	 Liczyli	 na	 nią.	 Choć	 raz	 w	 życiu	 ktoś	 potrzebował

Shallan.	Ta	odpowiedzialność	ją	radowała.	I	przerażała.

–	Potrzebuję	księgarza	–	powiedziała	lekko	drżącym	głosem.

Yalb	uniósł	brew.

–	 Przy	 trzecim	 rozdaniu	 wygrywa	 się	 najwięcej.	 Czy	 sądzisz,	 że	 udałoby	 ci	 się

znaleźć	księgarza,	który	pracuje	o	tej	porze?

–	Kharbranth	to	duży	port,	panienko	–	odparł	ze	śmiechem.	–	Sklepy	są	otwarte	do

późna.	Zaczekajcie	tutaj.

Zniknął	w	tłumie,	pozostawiając	ją	z	niepewnym	sprzeciwem	na	wargach.

Westchnęła,	po	czym	usadowiła	się	skromnie	na	kamiennym	postumencie	jednej	z

latarni.	Powinna	być	bezpieczna.	Mijały	ją	inne	jasnookie	kobiety,	choć	często	niesione w	 palankinach	 lub	 jadące	 w	 tych	 małych	 wózkach.	 Czasem	 widywała	 nawet prawdziwy	powóz,	choć	jedynie	bogacze	mogli	sobie	pozwolić	na	utrzymanie	koni.

Kilka	minut	później	Yalb	wyłonił	się	z	tłumu	i	pomachał	do	niej.	Wstała	i	podeszła

do	niego.

–	 Czy	 powinniśmy	 wezwać	 tragarza?	 –	 spytała,	 kiedy	 poprowadził	 ją	 w	 stronę szerokiej	bocznej	ulicy,	która	biegła	w	poprzek	zbocza.

Ostrożnie	 stawiała	 stopy,	 jej	 suknia	 była	 tak	 długa,	 że	 Shallan	 obawiała	 się,	 że zaczepi	 nią	 o	 kamień	 i	 rozedrze.	 Pasek	 na	 dole	 został	 zaprojektowany	 tak,	 by	 łatwo dawał	się	wymienić,	ale	Shallan	nie	mogła	marnować	kul	na	takie	drobiazgi.

–	Nie	–	stwierdził	Yalb.	–	To	już	tutaj.

Wskazał	na	kolejną	przecznicę,	biegnącą	w	górę	stromego	zbocza.	Przed	każdym

z	 szeregu	 sklepów	 wisiał	 szyld	 z	 parą	 glifów	 oznaczającą	 „książkę”,	 często

narysowaną	 tak,	 by	 kształtem	 przypominały	 księgę.	 Musieli	 je	 rozpoznawać	 również niepiśmienni	słudzy,	których	państwo	wysłało	na	zakupy.

–	 Kupcy	 sprzedający	 podobne	 towary	 lubią	 zbierać	 się	 razem	 –	 zauważył	 Yalb, drapiąc	się	po	brodzie.	–	Wydaje	mi	się	to	głupie,	ale	pewnie	kupcy	są	jak	ryby.	Gdzie znajdzie	się	jedną,	tam	znajdzie	się	inne.

–	To	samo	można	by	powiedzieć	o	ideach	–	odparła	Shallan,	licząc.	Sześć	sklepów.

Witryny	wszystkich	rozświetlało	Burzowe	Światło,	chłodne	i	niezmienne.

–	 Trzeci	 po	 lewej	 –	 stwierdził	 Yalb	 i	 pokazał	 palcem.	 –	 Kupiec	 nazywa	 się Artmyrn.	Moje	źródła	twierdzą,	że	jest	najlepszy.

Thayleńskie	imię.	Pewnie	Yalb	zapytał	rodaków,	a	oni	skierowali	go	tutaj.

Skinęła	Yalbowi	i	razem	wspięli	się	stromą	uliczką	do	sklepu.	Chłopak	nie	wszedł

razem	z	nią	–	zauważyła,	że	wielu	mężczyzn	czuło	się	niezręcznie	w	obecności	książek, nawet	ci,	którzy	nie	wyznawali	vorińskiej	religii.

Otworzyła	 drzwi	 –	 grube	 drewno	 z	 dwiema	 kryształowymi	 taflami	 –	 i	 weszła	 do ciepłej	sali,	niepewna,	czego	się	spodziewać.	Nigdy	nie	poszła	samodzielnie	do	sklepu –	albo	wysyłała	tam	służących,	albo	kupcy	przychodzili	do	niej.

Pomieszczenie	 było	 bardzo	 przyjemne,	 przy	 kominku	 stały	 duże	 i	 wygodne	 z

wyglądu	 fotele.	 Ogniospreny	 tańczyły	 na	 płonących	 polanach,	 a	 podłoga	 była

drewniana.	 Gładkie	 drewno	 bez	 żadnych	 łączeń	 –	 pewnie	 zostało	 stworzone	 przy pomocy	Dusznika	z	kamienia.	Rzeczywiście	pełen	luksus.

Za	 ladą	 na	 tyłach	 stała	 kobieta.	 Nosiła	 haftowaną	 spódnicę	 i	 bluzkę,	 nie

jednoczęściową	 havah	 z	 gładkiego	 jedwabiu,	 jak	 Shallan.	 Była	 ciemnooka,	 ale

wyraźnie	 zamożna.	 W	 vorińskich	 królestwach	 zaliczono	 by	 ją	 do	 pierwszego	 lub drugiego	 nahnu.	 Thayleńczycy	 mieli	 swój	 własny	 system.	 Przynajmniej	 nie	 byli zupełnymi	 poganami	 –	 szanowali	 kolor	 oczu,	 a	 kobieta	 okryła	 bezpieczną	 dłoń rękawiczką.

Nie	widziała	zbyt	wielu	książek.	Kilka	na	ladzie,	jedna	na	stojaku	obok	foteli.	Na

ścianie	 tykał	 zegar,	 pod	 nim	 wisiało	 kilkanaście	 srebrzystych	 dzwoneczków.	 To miejsce	bardziej	przypominało	dom	niż	sklep.

Kobieta	wsunęła	zakładkę	między	karty	książki	i	uśmiechnęła	się	do	Shallan.	To

był	gładki	uśmiech.	Prawie	drapieżny.

–	Jasności,	proszę	usiąść	–	powiedziała,	wskazując	na	fotele.

Kobieta	zakręciła	swoje	długie,	białe	thayleńskie	brwi	tak,	że	opadały	po	bokach

jej	twarzy	jak	loki.

Shallan	usiadła	z	wahaniem,	a	kobieta	zadzwoniła	dzwonkiem	ukrytym	pod	ladą.

Wkrótce	 do	 sklepu	 wtoczył	 się	 przysadzisty	 mężczyzna	 odziany	 w	 kamizelkę,	 która wyglądała,	jakby	miała	zaraz	pęknąć	w	szwach.	Miał	siwiejące	włosy,	a	brwi	zaczesał

do	tyłu,	za	uszy.

–	 Ach	 –	 powiedział,	 klaszcząc	 w	 dłonie	 –	 droga	 młoda	 damo.	 Czy	 interesuje	 was przyjemna	 powieść?	 Jakaś	 miła	 lektura	 pozwalająca	 przetrwać	 te	 okrutne	 godziny, które	 dzielą	 was	 od	 spotkania	 z	 ukochanym?	 A	 może	 książka	 o	 geografii,	 opisująca egzotyczne	krainy?

Posługiwał	się	jej	ojczystym	vedeńskim,	ale	mówił	nieco	protekcjonalnym	tonem.

–	 Ja…	 Nie,	 dziękuję.	 Potrzebuję	 dużego	 zbioru	 książek	 historycznych	 i	 trzech filozoficznych.	 Coś	 autorstwa	 Placiniego,	 Gabrathina,	 Yustary,	 Manaline	 lub	 Shauki-córki-Hasweth.

–	Trudna	lektura	dla	kogoś	tak	młodego	–	stwierdził	mężczyzna	i	skinął	głową	do

kobiety,	która	pewnie	była	jego	żoną.

Tamta	 zniknęła	 na	 tyłach.	 Wykorzysta	 ją	 do	 czytania	 –	 nawet	 jeśli	 sam	 umiał

czytać,	nie	chciałby	urazić	klientki,	robiąc	to	w	jej	obecności.	On	przyjmie	pieniądze	–

handel	w	większości	wypadków	był	męską	sztuką.

–	Dlaczego	taki	młody	kwiat	jak	wy	zajmuje	się	tak	trudnymi	tematami?	–	spytał

kupiec,	sadowiąc	się	na	fotelu	naprzeciwko.	–	Nie	mógłbym	was	zainteresować	dobrą

powieścią	 romantyczną?	 To	 moja	 specjalność.	 Młode	 kobiety	 z	 całego	 miasta

przychodzą	do	mnie,	a	ja	zawsze	mam	te	najlepsze.

Jego	ton	ją	denerwował.	Wystarczająco	złościła	ją	świadomość,	że	jest	dzieckiem

chowanym	pod	kloszem.	Czy	naprawdę	musiał	jej	o	tym	przypominać?

–	 Powieść	 romantyczna	 –	 powiedziała,	 przyciskając	 teczkę	 do	 piersi.	 –	 Tak,	 być może	by	mi	się	spodobała.	Czy	masz	może	egzemplarz	„Bliżej	płomienia”?

Kupiec	zamrugał.	„Bliżej	płomienia”	napisano	z	punktu	widzenia	mężczyzny,	który

powoli	popadał	w	szaleństwo	po	tym,	jak	jego	dzieci	umarły	z	głodu.

–	Jesteście	pewni,	że	chcecie	coś	tak,	no,	ambitnego?	–	spytał	mężczyzna.

–	Czy	ambicja	nie	przystoi	młodej	kobiecie?

–	 Cóż,	 przypuszczam,	 że	 nie.	 –	 Znów	 się	 uśmiechnął,	 tym	 szerokim	 uśmiechem kupca,	 który	 próbuje	 sprawić,	 by	 jego	 klient	 poczuł	 się	 swobodnie.	 –	 Widzę,	 że panienka	jest	wybredna.

–	Owszem	–	odparła	Shallan	stanowczo,	choć	jej	serce	biło	coraz	szybciej.	Czy	jej

przeznaczeniem	 były	 kłótnie	 z	 każdym,	 kto	 stanął	 jej	 na	 drodze.	 –	 Lubię	 bardzo starannie	przyrządzone	potrawy,	gdyż	mam	delikatne	podniebienie.

–	 Przepraszam.	 Chodziło	 mi	 o	 to,	 że	 panienka	 jest	 wybredna,	 jeśli	 chodzi	 o książki.

–	Nigdy	żadnej	nie	zjadłam.

–	Jasności,	sądzę,	że	sobie	ze	mnie	żartujecie.

–	Jeszcze	nie.	Nawet	nie	zaczęłam.

–	Ja…

–	Ale	miałeś	rację,	porównując	umysł	i	żołądek.

–	Ale…

–	 Zbyt	 wielu	 z	 nas	 zwraca	 ogromną	 uwagę	 na	 to,	 co	 pochłaniamy	 ustami,	 a	 o wiele	mniejszą	na	to,	co	przechodzi	przez	nasze	uszy	i	oczy.	Zgadzasz	się?

Pokiwał	głową,	być	może	nie	ufając,	że	pozwoli	mu	udzielić	odpowiedzi.	W	głębi

duszy	 Shallan	 wiedziała,	 że	 za	 dużo	 sobie	 pozwala,	 że	 jest	 napięta	 i	 sfrustrowana	 po spotkaniu	z	Jasnah.

W	tej	chwili	nic	jej	to	nie	obchodziło.

–	 Wybredna	 –	 powiedziała,	 rzucając	 wyzwanie	 światu.	 –	 Nie	 jestem	 pewna,	 czy zgadzam	 się	 z	 takim	 doborem	 słów.	 Być	 wybrednym	 to	 znaczy	 być	 uprzedzonym.

Ograniczającym.	Czy	możemy	sobie	pozwolić	na	ograniczenia	w	tym,	co	przyjmujemy?

Czy	mówimy	o	pożywieniu,	czy	o	myślach?

–	Sądzę,	że	tak	–	odparł	kupiec.	–	Czy	nie	to	przed	chwilą	powiedzieliście?

–	 Powiedziałam,	 że	 powinniśmy	 zastanawiać	 się	 nad	 tym,	 co	 czytamy	 lub	 jemy.

Nie,	że	powinniśmy	się	ograniczać.	Powiedz	mi,	co	by	się	stało	z	kimś,	kto	żywiłby	się wyłącznie	słodyczami?

–	 Znam	 to	 doskonale	 –	 odparł	 mężczyzna.	 –	 Jedna	 z	 moich	 szwagierek	 w	 ten sposób	doprowadza	się	do	rozstroju	żołądka.

–	 Widzisz,	 ona	 jest	 zbyt	 wybredna.	 Ciało	 potrzebuje	 wielu	 różnych	 rodzajów

pożywienia,	 by	 zachować	 zdrowie.	 A	 umysł	 potrzebuje	 wielu	 różnych	 idei,	 by

zachować	 bystrość.	 Zgodzisz	 się	 ze	 mną?	 I	 dlatego,	 gdybym	 miała	 czytać	 tylko	 te głupiutkie	 romanse,	 które	 twoim	 zdaniem	 są	 dla	 mnie	 właściwe,	 mój	 umysł	 z pewnością	pochorowałby	się	tak	samo,	jak	żołądek	twojej	szwagierki.	Tak,	sądzę,	że	to właściwa	metafora.	Jesteś	całkiem	bystry,	mistrzu	Artmyrnie.

Jego	uśmiech	powrócił.

–	 Oczywiście	 –	 zauważyła,	 nie	 odpowiadając	 uśmiechem	 –	 protekcjonalne

traktowanie	 wywołuje	 zarówno	 rozstrój	 umysłu,	 jak	 i	 żołądka.	 Jak	 to	 miło	 z	 twojej strony,	 że	 do	 błyskotliwej	 metafory	 dołączyłeś	 jeszcze	 wyrazistą	 lekcję	 poglądową.

Zawsze	traktujesz	tak	swoje	klientki?

–	Jasności…	sądzę,	że	zboczyliście	w	stronę	sarkazmu.

–	 Zabawne.	 Ja	 sądziłam,	 że	 pobiegłam	 prosto	 w	 jego	 stronę,	 krzycząc	 na	 całe gardło.

Zarumienił	się	i	wstał.

–	Pójdę	pomóc	żonie.

Wycofał	się	pośpiesznie.

Shallan	usadowiła	się	wygodnie.	Jak	sobie	uświadomiła,	była	zła	na	samą	siebie,

że	 dała	 upust	 frustracji.	 Przed	 tym	 właśnie	 ostrzegały	 ją	 niańki.	 Młoda	 kobieta musiała	 uważać	 na	 słowa.	 Brak	 powściągliwości	 ojca	 zepsuł	 reputację	 rodu	 –	 czy	 ona jeszcze	jej	nie	pogorszy?

Uspokoiła	 się,	 radując	 się	 ciepłem	 i	 przyglądając	 tańczącym	 ogniosprenom,	 aż kupiec	i	jego	żona	powrócili,	niosąc	kilka	stert	książek.	Kupiec	znów	usiadł	w	fotelu,	a jego	 żona	 przyciągnęła	 sobie	 zydel,	 ustawiła	 tomy	 na	 podłodze	 i	 pokazywała	 je	 po kolei,	a	jej	mąż	mówił.

–	Co	się	tyczy	historii,	mamy	dwie	możliwości	–	powiedział	tonem,	który	nie	był

już	 ani	 protekcjonalny,	 ani	 przyjazny.	 –	 „Czasy	 i	 przejścia”	 Rencalta	 to	 jednotomowy przegląd	 historii	 Rosharanu	 od	 czasów	 Hierokracji.	 –	 Żona	 uniosła	 księgę	 oprawioną w	czerwone	płótno.	–	Powiedziałem	żonie,	że	coś	tak	prostego	z	pewnością	będzie	dla was	obelgą,	ale	ona	nalegała.

–	 Dziękuję	 –	 odparła	 Shallan.	 –	 Nie	 czuję	 się	 obrażona,	 ale	 rzeczywiście

potrzebuję	czegoś	bardziej	szczegółowego.

–	W	takim	razie	może	bardziej	posłuży	wam	„Eternathis”	–	stwierdził,	a	jego	żona

uniosła	 komplet	 czterech	 tomów	 w	 szaro-niebieskiej	 oprawie.	 –	 To	 dzieło	 filozoficzne rozważające	ten	sam	okres,	ale	skupiające	się	jedynie	na	wzajemnych	relacjach	pięciu vorińskich	królestw.	Jak	widzicie,	temat	został	potraktowany	dogłębnie.

Cztery	 tomy	 były	 grube.	 Pięć	 vorińskich	 królestw?	 Sądziła,	 że	 są	 cztery.	 Jah Keved,	 Alethkar,	 Kharbranth	 i	 Natanatan.	 Zjednoczone	 przez	 wspólną	 religię pozostawały	w	sojuszu	od	czasu	Odstępstwa.	Jakie	było	piąte	królestwo?

Księgi	ją	zaciekawiły.

–	Wezmę	je.

–	 Doskonale.	 –	 W	 oku	 kupca	 znów	 pojawił	 się	 błysk.	 –	 Ze	 wspomnianych	 dzieł

filozoficznych	 nie	 mamy	 nic	 Yustary.	 W	 przypadku	 Placiniego	 i	 Manaline	 mamy	 po jednej	 książce,	 są	 to	 zbiory	 wyimków	 z	 ich	 najsłynniejszych	 pism.	 Przeczytano	 mi książkę	Placiniego,	jest	całkiem	niezła.

Shallan	pokiwała	głową.

–	 Co	 się	 tyczy	 Gabrathina,	 mogę	 zaproponować	 aż	 cztery	 woluminy.	 Ależ	 on	 był

płodny!	 A,	 mamy	 też	 jedną	 książkę	 Shauki-córki-Hasweth.	 –	 Żona	 uniosła	 niewielki zielony	 tomik.	 –	 Muszę	 przyznać,	 że	 nie	 przeczytano	 mi	 żadnego	 z	 jej	 dzieł.	 Nie wiedziałem,	że	wśród	Shinów	znajdują	się	godni	zainteresowania	filozofowie.

Shallan	spojrzała	na	cztery	książki	Gabrathina.	Nie	miała	pojęcia,	którą	wybrać,

więc	 uniknęła	 pytania,	 wskazując	 na	 dwa	 zbiory,	 o	 których	 wspomniał	 wcześniej,	 i książkę	 Shauki-córki-Hasweth.	 Filozofka	 z	 odległego	 Shin,	 gdzie	 ludzie	 mieszkali	 w błocie	i	oddawali	cześć	skałom?	Mężczyzna,	który	przed	prawie	sześciu	laty	zabił	ojca Jasnah	–	doprowadzając	do	wojny	przeciwko	Parshendim	w	Natanatanie	–	był	Shinem.

Skrytobójca	w	Bieli,	tak	go	nazywali.

–	Wezmę	te	trzy	–	stwierdziła	Shallan	–	i	historię.

–	 Doskonale!	 –	 powtórzył	 kupiec.	 –	 Przy	 tak	 dużym	 zakupie	 dostaniecie	 znaczny rabat.	Powiedzmy	dziesięć	szmaragdowych	broamów?

Shallan	 omal	 się	 nie	 zatchnęła.	 Szmaragdowy	 broam	 był	 najwyższym	 nominałem

kul,	 wartym	 tysiąc	 diamentowych	 odłamków.	 Dziesięć	 było	 wartością	 o	 kilka	 rzędów wielkości	większą	od	ceny	jej	podróży	do	Kharbranthu.

Otworzyła	teczkę	i	zajrzała	do	sakiewki.	Zostało	jej	około	ośmiu	szmaragdowych

broamów.	Będzie	musiała	kupić	mniej	książek,	ale	które?

Nagle	 drzwi	 otworzyły	 się	 gwałtownie.	 Shallan	 ujrzała	 Yalba,	 który	 stał	 w

wejściu,	 nerwowo	 mnąc	 czapkę	 w	 rękach.	 Podbiegł	 do	 jej	 krzesła	 i	 opadł	 na	 jedno kolano.	Była	zbyt	zaskoczona,	by	zareagować.	Dlaczego	się	tak	martwił?

–	 Jasności	 –	 powiedział,	 opuszczając	 głowę.	 –	 Mój	 pan	 błaga,	 byście	 wrócili.

Rozważył	swoją	propozycję.	Zaiste,	możemy	przyjąć	zaproponowaną	przez	was	cenę.

Shallan	otworzyła	usta,	ale	była	zbyt	oszołomiona.

Yalb	spojrzał	na	kupca.

–	 Jasności,	 nie	 kupujcie	 od	 tego	 człowieka.	 To	 kłamca	 i	 oszust.	 Mój	 pan	 sprzeda wam	o	wiele	lepsze	książki	za	korzystniejszą	cenę.

–	Co	to	ma	być?	–	spytał	Artmyrn,	podnosząc	się.	–	Jak	śmiesz!	Kim	jest	twój	pan?

–	Barmest.

–	Ten	szczur.	Posyła	chłopaka	do	mojego	sklepu	i	próbuje	odebrać	mi	klientkę?	To

oburzające!

–	Najpierw	przyszła	do	naszego	sklepu!	–	stwierdził	Yalb.

Shallan	w	końcu	zebrała	myśli.	Na	Ojca	Burz!	Niezły	z	niego	aktor.

–	 Mieliście	 swoją	 szansę	 –	 powiedziała	 do	 Yalba.	 –	 Pobiegnij	 i	 powiedz	 swojemu panu,	 że	 nie	 dam	 się	 oszukać.	 Odwiedzę	 każdą	 księgarnię	 w	 mieście,	 jeśli	 będzie	 to niezbędne,	żeby	znaleźć	kogoś	rozsądnego.

–	Artmyrn	nie	jest	rozsądny	–	stwierdził	Yalb	i	splunął	w	bok.

Kupiec	spojrzał	na	niego	ze	złością.

–	Zobaczymy	–	powiedziała	Shallan.

–	 Jasności	 –	 odezwał	 się	 Artmyrn,	 czerwony	 na	 twarzy.	 –	 Z	 pewnością	 nie

wierzycie	tym	oskarżeniom!

–	A	ile	chcieliście	jej	policzyć?

–	 Dziesięć	 szmaragdowych	 broamów	 –	 powiedziała	 Shallan.	 –	 Za	 te	 siedem

książek.

Yalb	roześmiał	się.

–	 A	 wy	 nie	 wstaliście	 i	 nie	 wyszliście!	 Mój	 pan	 wysłuchał	 was	 uważnie	 i

zaproponował	lepszą	cenę!	Proszę,	jasności,	wróćcie	ze	mną.	Jesteśmy	gotowi…

–	 Dziesięć	 to	 była	 wstępna	 propozycja	 –	 stwierdził	 Artmyrn	 –	 Nie	 spodziewałem się,	że	za	tyle	je	weźmie.	–	Spojrzał	na	Shallan.	–	Oczywiście,	osiem…

Yalb	znów	się	roześmiał.

–	 Z	 pewnością	 mamy	 te	 same	 książki,	 jasności.	 Jestem	 pewien,	 że	 mój	 pan

sprzeda	je	wam	za	dwa.

Artmyrn	zaczerwienił	się	jeszcze	bardziej	i	zaczął	mamrotać.

–	Jasności,	z	pewnością	nie	kupicie	nic	od	kogoś,	kto	okazał	się	tak	bezczelny,	że

wysłał	sługę	do	cudzego	sklepu,	żeby	ukraść	mu	klientkę?

–	 Może	 i	 tak	 zrobię	 –	 odparła	 Shallan.	 –	 On	 przynajmniej	 nie	 urągał	 mojej inteligencji.

Żona	 Artmyrna	 patrzyła	 ze	 złością	 na	 męża.	 Mężczyzna	 zaczerwienił	 się	 jeszcze bardziej.

–	Dwa	szmaragdy,	trzy	szafiry.	Niżej	nie	mogę	zejść.	Jeśli	chcecie	kupić	taniej,	to

idźcie	do	tego	łotra	Barmesta.	Ale	w	książkach	pewnie	będzie	brakować	kartek.

Shallan	 zawahała	 się	 i	 spojrzała	 na	 Yalba,	 on	 jednak	 był	 pochłonięty	 swoją	 rolą, kłaniał	 się	 i	 szurał	 nogami.	 Napotkała	 jego	 spojrzenie	 i	 wydało	 jej	 się,	 że	 wzruszył

leciutko	ramionami.

–	 Wezmę	 je	 –	 powiedziała	 do	 Artmyrna,	 na	 co	 Yalb	 jęknął.	 Wyślizgnął	 się	 na zewnątrz,	poganiany	przekleństwem	żony	księgarza.

Shallan	wstała	i	odliczyła	kule	–	szmaragdowe	broamy	wyciągnęła	z	bezpiecznej

sakiewki.	 Wkrótce	 wyszła	 ze	 sklepu,	 niosąc	 ciężką	 płócienną	 torbę.	 Ruszyła	 w	 dół

ulicy	 i	 wkrótce	 napotkała	 Yalba	 opartego	 o	 latarnię.	 Uśmiechnęła	 się,	 kiedy	 wziął	 od niej	torbę.

–	Skąd	wiedziałeś,	jaka	jest	uczciwa	cena	za	książki?	–	spytała.

–	 Uczciwa	 cena?	 –	 powtórzył,	 przerzucając	 torbę	 przez	 ramię.	 –	 Za	 książki?	 Nie miałem	pojęcia.	Ale	domyśliłem	się,	że	będzie	chciał	was	oskubać.	Dlatego	rozpytałem się	po	okolicy,	kto	jest	jego	największym	konkurentem,	i	przyszedłem,	żeby	skłonić	go do	zaproponowania	bardziej	rozsądnej	ceny.

–	Czy	to	było	tak	oczywiste,	że	dałabym	się	oszukać?	–	spytała,	rumieniąc	się.

Wyszli	z	bocznej	uliczki.	Yalb	zachichotał.

–	 Troszkę.	 Tak	 czy	 inaczej,	 kantowanie	 ludzi	 takich	 jak	 on	 jest	 prawie	 tak	 samo zabawne	 jak	 oszukiwanie	 strażników.	 Pewnie	 uzyskalibyście	 jeszcze	 lepszą	 cenę, gdybyście	wyszli	ze	mną,	a	później	wrócili,	żeby	dać	mu	jeszcze	jedną	szansę.

–	To	się	wydaje	skomplikowane.

–	 Kupcy	 są	 jak	 najemnicy,	 jak	 mawiał	 mój	 staruszek.	 Jedyna	 różnica	 polega	 na tym,	że	choć	kupiec	zetnie	ci	głowę,	nadal	będzie	udawał,	że	jest	twoim	przyjacielem.

I	to	mówił	ktoś,	kto	spędził	wieczór,	oszukując	strażników	podczas	gry	w	karty.

–	I	tak	jestem	ci	wdzięczna.

–	Nic	takiego.	To	było	zabawne,	choć	nie	wierzę,	że	zapłaciliście	aż	tyle.	W	końcu

to	 tylko	 drewno.	 Mógłbym	 znaleźć	 stertę	 drewna	 wyrzuconego	 przez	 morze	 i

narysować	na	nim	dziwne	znaczki.	Czy	zapłacilibyście	mi	za	to	czystymi	kulami?

–	 Tego	 nie	 mogę	 ci	 zaproponować	 –	 powiedziała,	 po	 czym	 sięgnęła	 do	 teczki.

Wyciągnęła	 rysunek	 przedstawiający	 Yalba	 i	 tragarza.	 –	 Ale	 proszę,	 weź	 to	 wraz	 z moimi	podziękowaniami.

Yalb	 przyjął	 rysunek	 i	 podszedł	 do	 pobliskiej	 latarni,	 by	 przyjrzeć	 się	 uważniej.

Roześmiał	się	i	przechylił	głowę.

–	 Na	 Ojca	 Burzy!	 To	 jest	 coś.	 Jakbym	 przeglądał	 się	 w	 wypolerowanym	 talerzu.

Nie	mogę	tego	przyjąć,	jasności!

–	Proszę.	Nalegam.

Mrugnęła	jednak,	zachowując	Wspomnienie,	jak	stoi	z	ręką	na	brodzie,	wpatrując

się	 w	 portret.	 Później	 mogła	 znów	 go	 narysować.	 Po	 tym,	 co	 dla	 niej	 zrobił,	 bardzo chciała	go	mieć	w	swojej	kolekcji.

Yalb	 ostrożnie	 wsunął	 rysunek	 między	 strony	 książki,	 po	 czym	 uniósł	 torbę	 i ruszył	 dalej.	 Weszli	 na	 główną	 drogę.	 Nomon	 –	 środkowy	 księżyc	 –	 zaczął	 wschodzić, zalewając	miasto	jasnobłękitnym	blaskiem.	W	czasach,	kiedy	mieszkała	w	domu	ojca, pozostanie	tak	 długo	na	 nogach	było	 dla	niej	 rzadkim	przywilejem,	 jednak	 otaczający ich	miastowi	najwyraźniej	nie	zwracali	uwagi	na	późną	godzinę.	Jakże	dziwne	było	to miasto.

–	Wracamy	na	statek?	–	spytał	Yalb.

–	Nie	–	odparła	Shallan	i	odetchnęła	głęboko.	–	Wracamy	do	Konklawe.

Uniósł	brew,	ale	zaprowadził	ją	z	powrotem.	Kiedy	dotarła	na	miejsce,	pożegnała

się	z	Yalbem,	przypominając	mu	o	zabraniu	portretu.	Zrobił	to,	życzył	jej	szczęścia,	po czym	 pośpiesznie	 oddalił	 się	 od	 Konklawe,	 pewnie	 obawiając	 się	 spotkania	 ze strażnikami,	których	wcześniej	oszukał.

Shallan	 dała	 swoje	 książki	 służącemu	 do	 poniesienia,	 po	 czym	 ruszyła	 z

powrotem	do	Zasłony.	Za	zdobionymi	żelaznymi	wrotami	wezwała	pana-sługę.

–	Tak,	jasności?	–	spytał	mężczyzna.





W	 większości	 alków	 panowała	 ciemność,	 a	 cierpliwi	 słudzy	 odnosili	 tomy	 w bezpieczne	miejsce	za	kryształowymi	ścianami.

Shallan	policzyła	rzędy.	W	alkowie	Jasnah	wciąż	paliło	się	światło.

–	 Chciałabym	 skorzystać	 z	 tamtej	 alkowy	 –	 powiedziała,	 wskazując	 na	 sąsiedni balkon.

–	Czy	macie	zgodę	na	wejście?

–	Obawiam	się,	że	nie.

–	W	takim	razie	musicie	wynająć	to	miejsce,	jeśli	macie	zamiar	regularnie	z	niego korzystać.	Dwie	niebiańskie	marki.

Krzywiąc	 się	 na	 tę	 cenę,	 Shallan	 wyciągnęła	 odpowiednie	 kule	 i	 zapłaciła.	 Jej sakiewki	 robiły	 się	 żałośnie	 płaskie.	 Pozwoliła,	 by	 parshmeni	 wciągnęli	 ją	 na odpowiedni	 poziom,	 po	 czym	 cicho	 ruszyła	 do	 swojej	 alkowy.	 Tam	 wykorzystała wszystkie	 pozostałe	 kule	 do	 wypełnienia	 lampy	 w	 kształcie	 pucharu.	 Aby	 uzyskać wystarczające	światło,	musiała	wykorzystać	kule	we	wszystkich	dziewięciu	kolorach	i trzech	rozmiarach,	więc	oświetlenie	było	nierównomierne.

Shallan	 wyjrzała	 za	 róg	 swojej	 alkowy,	 na	 kolejny	 balkon.	 Jasnah	 siedziała zaczytana,	 nie	 zwracając	 uwagi	 na	 godzinę,	 a	 jej	 puchar	 wypełniały	 po	 sam	 brzeg diamentowe	 broamy.	 Stanowiły	 najlepsze	 źródło	 światła,	 ale	 nie	 były	 zbyt	 cenne	 ze względu	na	ograniczone	zastosowanie	przy	Dusznikowaniu.

Shallan	 cofnęła	 się.	 Przy	 samej	 krawędzi	 blatu	 znajdowało	 się	 miejsce,	 przy którym	 mogła	 usiąść,	 zasłonięta	 ścianą	 przed	 wzrokiem	 Jasnah,	 więc	 tam	 właśnie usiadła.	 Może	 powinna	 wybrać	 alkowę	 na	 innym	 poziomie,	 ale	 chciała	 mieć	 oko	 na kobietę.	 Liczyła,	 że	 Jasnah	 spędzi	 całe	 tygodnie	 na	 badaniach.	 Wystarczająco	 dużo czasu,	 by	 Shallan	 zajęła	 się	 gorączkowym	 wkuwaniem.	 Jej	 zdolność	 zapamiętywania obrazów	 i	 scen	 nie	 działała	 tak	 dobrze	 w	 przypadku	 tekstów,	 ale	 jej	 guwernantki uważały	za	niezwykłą	szybkość,	z	jaką	uczyła	się	list	i	faktów.

Usadowiła	 się	 na	 krześle,	 wyciągnęła	 książki	 i	 ułożyła	 je.	 Było	 późno,	 ale	 nie mogła	 marnować	 czasu.	 Jasnah	 powiedziała,	 że	 Shallan	 będzie	 mogła	 przedstawić kolejną	prośbę,	kiedy	zapełni	luki	w	wiedzy.	Cóż,	dziewczyna	zamierzała	zapełnić	je	w rekordowym	 czasie,	 a	 później	 znów	 się	 pokazać.	 Postanowiła	 zrobić	 to,	 kiedy	 Jasnah będzie	gotowa	opuścić	Kharbranth.

To	 była	 ostatnia,	 rozpaczliwa	 nadzieja,	 tak	 krucha,	 że	 mógł	 ją	 zniszczyć najmniejszy	 zbieg	 okoliczności.	 Odetchnąwszy	 głęboko,	 Shallan	 otworzyła	 pierwszą książkę	historyczną.

–	Nigdy	się	ciebie	nie	pozbędę,	prawda?	–	usłyszała	cichy	kobiecy	głos.

Shallan	 podskoczyła	 i	 niemal	 przewróciła	 książki,	 kiedy	 obróciła	 się	 do	 wejścia.

Stała	 tam	 Jashan	 Kholin,	 ubrana	 w	 ciemnoniebieską	 suknię	 haftowaną	 srebrną	 nicią, która	 odbijała	 blask	 kul	 Shallan.	 Dusznik	 zakrywała	 czarna	 rękawiczka	 bez	 palców, zasłaniająca	blask	klejnotów.

–	 Jasności	 –	 powiedziała	 Shallan,	 podniosła	 się	 i	 dygnęła	 niezręcznie.	 –	 Nie chciałam	was	niepokoić.	Ja…

Jasnah	 uciszyła	 ją	 machnięciem	 ręki.	 Usunęła	 się,	 kiedy	 do	 alkowy	 Shallan wszedł	 jeden	 z	 parshmenów,	 niosąc	 krzesło.	 Ustawił	 je	 obok	 blatu,	 a	 wtedy	 kobieta podeszła	i	usiadła	na	nim.

Shallan	 próbowała	 ocenić	 humor	 Jasnah,	 ale	 nie	 umiała	 odczytać	 uczuć	 starszej kobiety.

–	Naprawdę	nie	chciałam	wam	przeszkadzać.

–	 Przekupiłam	 służących,	 żeby	 powiedzieli	 mi,	 jeśli	 wrócisz	 do	 Zasłony	 – powiedziała	 od	 niechcenia	 Jasnah,	 podniosła	 jeden	 z	 tomów	 Shallan	 i	 przeczytała tytuł.	–	Nie	chciałam,	by	mi	znów	przeszkadzano.

∗	∗	∗

–	Ja…	–	Dziewczyna	spuściła	wzrok.

–	 Daj	 sobie	 spokój	 z	 przeprosinami	 –	 przerwała	 jej	 Jasnah.	 Wydawała	 się zmęczona,	 bardziej	 zmęczona,	 niż	 Shallan	 się	 czuła.	 Przejrzała	 książki.	 –	 Niezła kolekcja.	Dobrze	wybrałaś.

–	 Tak	 naprawdę	 nie	 miałam	 zbyt	 wielkiego	 wyboru	 –	 przyznała	 Shallan.	 –	 To właściwie	wszystko,	co	miał	kupiec.

–	 Zamierzałaś	 je	 szybko	 przeczytać,	 jak	 zakładam?	 –	 stwierdziła	 z	 namysłem Jasnah.	 –	 Żeby	 spróbować	 jeszcze	 raz	 zrobić	 na	 mnie	 wrażenie,	 zanim	 opuszczę Kharbranth?

Shallan	z	wahaniem	pokiwała	głową.

–	 Sprytny	 plan.	 Powinnam	 dodać	 ograniczenia	 czasowe	 do	 twojej	 ponownej prośby.	 –	 Spojrzała	 na	 dziewczynę,	 obejrzała	 ją	 od	 góry	 do	 dołu.	 –	 Jesteś	 bardzo zdeterminowana.	 I	 wiem,	 dlaczego	 tak	 rozpaczliwie	 pragniesz	 zostać	 moją podopieczną.

Shallan	wzdrygnęła	się.	Ona	wiedziała?

–	 Twój	 ród	 ma	 wielu	 wrogów	 –	 mówiła	 dalej	 Jasnah	 –	 a	 ojciec	 jest	 samotnikiem.

Trudno	ci	będzie	dobrze	wyjść	za	mąż	bez	korzystnego	taktycznie	sojuszu.

Shallan	rozluźniła	się,	choć	próbowała	nie	pokazać	tego	po	sobie.

–	Pokaż	mi	swoją	teczkę.

Shallan	zmarszczyła	czoło,	powstrzymując	chęć,	by	przycisnąć	ją	do	siebie.

–	Jasności?

Jasnah	wyciągnęła	rękę.

–	Pamiętasz,	co	mówiłam	o	powtarzaniu	się?

Dziewczyna	 niechętnie	 ją	 oddała.	 Jasnah	 ostrożnie	 wyjęła	 zawartość,	 starannie odkładając	 na	 bok	 pędzle,	 ołówki,	 pióra,	 słój	 lakieru,	 atrament	 i	 rozpuszczalnik.	 W

jednym	 rzędzie	 ułożyła	 pliki	 papieru,	 notatniki	 i	 ukończone	 rysunki.	 Następnie wyciągnęła	 sakiewki	 Shallan,	 zauważając,	 że	 są	 puste.	 Spojrzała	 na	 lampę	 i przeliczyła	ich	zawartość.	Uniosła	brew.

Później	 zaczęła	 przeglądać	 rysunki,	 zaczynając	 od	 luźnych	 kartek.	 Najdłużej wpatrywała	 się	 w	 swój	 portret.	 Shallan	 obserwowała	 twarz	 kobiety.	 Czy	 była zadowolona?	 Zaskoczona?	 Niezadowolona,	 że	 Shallan	 tak	 wiele	 czasu	 poświęciła rysunkom	marynarzy	i	posługaczek?

W	 końcu	 przeszła	 do	 szkicownika	 wypełnionego	 rysunkami	 roślin	 i	 zwierząt, które	Shallan	widziała	podczas	podróży.	Im	poświęciła	najwięcej	czasu,	wczytując	się w	każdą	uwagę.

–	Dlaczego	zrobiłaś	te	rysunki?	–	spytała	Jasnah	w	końcu.

–	Dlaczego,	jasności?	Ponieważ	miałam	na	to	ochotę.

Skrzywiła	się.	Czy	nie	powinna	powiedzieć	czegoś	głębszego?

Jasnah	powoli	pokiwała	głową,	po	czym	wstała.

–	 Mam	 pokoje	 w	 Konklawe,	 które	 dał	 mi	 król.	 Zbierz	 swoje	 rzeczy	 i	 idź	 tam.

Wyglądasz	na	wyczerpaną.

–	Jasności?	–	spytała	Shallan,	czując	dreszczyk	ekscytacji.

∗	∗	∗

Jasnah	zatrzymała	się	w	wejściu.

–	Przy	pierwszym	spotkaniu	uznałam	cię	za	oportunistkę	z	wiejskiej	posiadłości, która	chce	wykorzystać	moje	nazwisko,	żeby	zdobyć	większy	majątek.

–	A	teraz	zmieniliście	zdanie?

–	Nie,	to	także	w	sobie	masz.	Ale	każdy	z	nas	jest	wieloma	różnymi	osobami,	a	o człowieku	 świadczy	 również	 to,	 co	 nosi	 ze	 sobą.	 Jeśli	 ten	 notes	 może	 być	 jakąś wskazówką,	 w	 wolnym	 czasie	 zajmujesz	 się	 nauką	 dla	 samej	 nauki.	 To	 zachęcające.

Być	 może	 jest	 to	 najlepszy	 argument,	 jaki	 za	 tobą	 przemawia.	 A	 jeśli	 nie	 uda	 mi	 się ciebie	 pozbyć,	 to	 równie	 dobrze	 mogę	 cię	 wykorzystać.	 Jutro	 zaczniemy	 wcześniej	 i będziesz	dzielić	czas	na	swoje	kształcenie	i	pomoc	w	moich	badaniach.

Z	tymi	słowy	Jasnah	się	wycofała.

Shallan	 siedziała	 oszołomiona,	 mrugając	 zmęczonymi	 powiekami.	 Wyciągnęła arkusz	 papieru	 i	 zapisała	 krótką	 modlitwę	 dziękczynną,	 którą	 miała	 później	 spalić.

Następnie	 pośpiesznie	 zebrała	 książki	 i	 ruszyła	 w	 poszukiwaniu	 służącego,	 którego mogłaby	posłać	na	 Radość	wiatru	po	swoją	skrzynię.

To	 był	 bardzo,	 ale	 to	 bardzo	 długi	 dzień.	 A	 jednak	 zwyciężyła.	 Zrobiła	 pierwszy krok.

Teraz	zaczynało	się	prawdziwe	zadanie.





„Dziesięciu	 ludzi,	 z	 płonącymi	 Ostrzami	 Odprysku,	 stoi	 przed	 czarno-białoczerwonym	murem”.

Zebrane:	Jesachev	roku	1173,	dwanaście	sekund	przed	śmiercią.	Badany:	jeden	z

naszych	żarliwców,	podsłuchany	w	ostatnich	chwilach	życia.

Kaladin	nie	został	przypadkiem	przypisany	do	mostu	numer	cztery.	Ze	wszystkich drużyn	 most	 czwarty	 miał	 najwięcej	 ofiar	 śmiertelnych.	 To	 było	 szczególnie	 godne uwagi,	 gdyż	 przeciętna	 drużyna	 mostowa	 traciła	 w	 ciągu	 jednego	 biegu	 od	 jednej trzeciej	do	połowy	swojego	stanu.

Kaladin	siedział	na	zewnątrz,	oparty	plecami	o	ścianę.	Padał	na	niego	deszcz.	Nie arcyburza.	Zwyczajny	wiosenny	deszcz.	Miękki.	Nieśmiały	krewny	wielkich	arcyburz.

Syl	 siedziała	 na	 jego	 ramieniu.	 Albo	 unosiła	 się	 nad	 nim.	 Nieważne.	 Wydawało się,	że	nie	ma	ciężaru.	Kaladin	siedział	skulony,	z	brodą	opartą	na	piersi,	i	wpatrywał

się	we	wgłębienie	w	kamieniu,	w	którym	powoli	zbierała	się	deszczówka.

Powinien	 wejść	 do	 koszar	 drużyny	 czwartej.	 Były	 zimne	 i	 pozbawione

wyposażenia,	 ale	 chroniły	 przed	 deszczem.	 Ale…	 po	 prostu	 go	 to	 nie	 obchodziło.	 Jak długo	był	z	mostem	numer	cztery?	Dwa	tygodnie?	Trzy?	Wieczność?

Z	 dwudziestu	 pięciu	 mężczyzn,	 którzy	 przeżyli	 jego	 pierwszą	 wyprawę,

dwudziestu	trzech	nie	żyło.	Dwóch	zostało	przeniesionych	do	innych	drużyn,	bo	zrobili coś,	 żeby	 ułagodzić	 Gaza,	 ale	 tam	 zginęli.	 Oprócz	 Kaladina	 został	 tylko	 jeden mężczyzna.	Dwóch	spośród	prawie	czterdziestu.

Liczebność	 drużyny	 została	 uzupełniona	 innymi	 nieszczęśnikami,	 a	 większość	 z nich	 też	 zginęła.	 Zostali	 zastąpieni.	 Wielu	 z	 nich	 zginęło.	 Wybierano	 kolejnych dowódców.	 To	 miała	 być	 najlepsza	 pozycja	 w	 drużynie,	 jako	 że	 zawsze	 biegł	 w najdogodniejszych	miejscach.	Dla	mostu	numer	cztery	nie	miało	to	znaczenia.

Nie	 każda	 wyprawa	 kończyła	 się	 tak	 źle.	 Jeśli	 Alethi	 dotarli	 przed	 Parshendimi, nie	ginął	żaden	mostowy.	A	jeśli	przybyli	zbyt	późno,	czasami	na	miejscu	był	już	inny arcyksiążę.	W	takim	wypadku	Sadeas	nie	udzielał	pomocy,	lecz	zabierał	swoją	armię	i wracał	 do	 obozu.	 Nawet	 podczas	 ciężkiej	 wyprawy	 Parshendi	 często	 skupiali	 ostrzał

na	 określonych	 drużynach,	 próbując	 przewracać	 mosty	 jeden	 po	 drugim.	 Czasami ginęły	dziesiątki	mostowych,	ale	żaden	z	mostu	numer	cztery.

To	nie	zdarzało	się	często.	Z	jakiegoś	powodu	most	czwarty	zawsze	wydawał	się

być	celem.	Kaladin	nie	próbował	zapamiętać	imion	swoich	towarzyszy.	Żaden	mostowy tego	nie	robił.	Bo	i	jaki	w	tym	sens?	Po	co	zapamiętywać	imię,	jeśli	w	ciągu	tygodnia jeden	 z	 was	 dwóch	 będzie	 martwy?	 Albo	 obaj?	 Może	 jednak	 powinien	 poznawać imiona.	 Wtedy	 przynajmniej	 miałby	 z	 kim	 porozmawiać	 w	 Potępieniu.	 Mogliby wspominać,	jak	straszliwy	był	most	numer	cztery,	i	zgadzać	się,	że	wieczne	płomienie są	o	wiele	przyjemniejsze.

Uśmiechnął	 się	 krzywo,	 wciąż	 wpatrując	 się	 w	 kamień.	 Wiedział,	 że	 wkrótce przyjdzie	 po	 nich	 Gaz	 i	 pośle	 ich	 do	 pracy.	 Szorowanie	 latryn,	 sprzątanie	 ulic, wywożenie	 nawozu	 ze	 stajni,	 zbieranie	 kamieni.	 Cokolwiek,	 żeby	 nie	 mieli	 czasu myśleć	o	swoim	losie.

Wciąż	 nie	 wiedział,	 dlaczego	 walczyli	 na	 tych	 przeklętych	 płaskowyżach.	 To chyba	 wiązało	 się	 z	 tym	 wielkimi	 poczwarkami.	 Najwyraźniej	 w	 sercach	 miały klejnoty.	Ale	co	to	miało	wspólnego	z	Paktem	Zemsty?

Inny	 mostowy	 –	 młody	 Vedeńczyk	 o	 rudoblond	 włosach	 –	 leżał	 w	 pobliżu	 i wpatrywał	 się	 w	 plujące	 deszczem	 niebo.	 Deszczówka	 zbierała	 się	 w	 kącikach	 jego oczu	i	spływała.	Nie	mrugał.

Nie	 mogli	 uciec.	 Obóz	 przypominał	 więzienie.	 Mostowi	 mogli	 pójść	 do	 kupców	 i wydać	 mizerne	 zarobki	 na	 tanie	 wino	 albo	 dziwki,	 ale	 nie	 mogli	 opuścić	 obozu.	 Jego granice	były	zabezpieczone.	Częściowo,	by	zatrzymać	żołnierzy	z	sąsiednich	obozów	– między	 armiami	 zawsze	 rodziła	 się	 rywalizacja.	 Ale	 głównie,	 by	 powstrzymać mostowych	i	niewolników	przed	ucieczką.

Dlaczego?	 Dlaczego	 to	 musiało	 być	 takie	 straszne?	 Nic	 z	 tego	 nie	 miało	 sensu.

Dlaczego	nie	pozwolić,	by	paru	mostowych	biegło	przed	mostami	z	tarczami	dla	osłony przed	 strzałami?	 Kiedy	 o	 to	 spytał,	 powiedziano	 mu,	 że	 zbytnio	 by	 ich	 spowolnili.

Spytał	znowu	i	usłyszał,	że	zostanie	powieszony	za	nogi,	jeśli	się	nie	zamknie.

Jasnoocy	 zachowywali	 się,	 jakby	 cały	 ten	 bajzel	 był	 swego	 rodzaju	 wielką rozgrywką.	Jeśli	tak,	to	jej	zasady	ukrywano	przed	mostowymi,	podobnie	jak	piony	na planszy	nie	miały	pojęcia	o	strategii	gracza.

–	 Kaladinie?	 –	 spytała	 Syl,	 lądując	 na	 jego	 nodze.	 Przyjęła	 dziewczęcą	 postać	 z długą	suknią	niknącą	we	mgle.	–	Kaladinie?	Nie	odezwałeś	się	od	wielu	dni.

Wciąż	 siedział	 skulony	 i	 gapił	 się	 tępo.	 Istniała	 możliwość	 ucieczki.	 Mostowi mogli	 odwiedzić	 rozpadlinę	 w	 pobliżu	 obozu.	 To	 było	 zabronione,	 ale	 strażnicy ignorowali	 zakaz.	 Postrzegano	 to	 jako	 jedyny	 możliwy	 akt	 miłosierdzia	 wobec mostowych.

Ci,	którzy	wyruszyli	tą	ścieżką,	nigdy	nie	wrócili.

–	Kaladinie?	–	Syl	mówiła	cicho,	z	troską	w	głosie.

–	 Ojciec	 twierdził,	 że	 na	 świecie	 są	 dwa	 rodzaje	 ludzi	 –	 wyszeptał	 chrapliwie Kaladin.	–	Mówił,	że	są	ci,	którzy	odbierają	życie,	i	ci,	którzy	ratują	życie.

Syl	przechyliła	głowę.	Tego	rodzaju	rozmowy	dezorientowały	ją,	nie	radziła	sobie zbyt	dobrze	z	pojęciami	abstrakcyjnymi.

–	 Sądziłem,	 że	 się	 myli.	 Sądziłem,	 że	 istnieje	 trzecia	 grupa.	 Ludzie,	 którzy zabijają,	 żeby	 ratować.	 –	 Potrząsnął	 głową.	 –	 Byłem	 głupcem.	 Istnieje	 trzecia	 grupa,	 i to	wielka,	ale	nie	taka,	jak	mi	się	wydawało.

–	Jaka	grupa?	–	spytała,	siadając	na	jego	kolanie.	Zmarszczyła	czoło.

–	 Ludzie,	 którzy	 istnieją,	 by	 ich	 ratować	 lub	 zabijać.	 Grupa	 pośrodku.	 Ci,	 którzy nic	nie	mogą	zrobić,	jedynie	zginąć	lub	dać	się	uratować.	Ofiary.	Tym	właśnie	jestem.

Spojrzał	na	mokry	skład	drzewny.	Cieśle	odeszli,	rzucając	wcześniej	plandeki	na nieobrobione	drewno	i	zabierając	ze	sobą	narzędzia,	które	mogłyby	zardzewieć.	Most numer	 cztery	 znajdował	 się	 w	 pewnym	 oddaleniu	 od	 pozostałych,	 jakby	 pech	 był

chorobą,	 którą	 można	 się	 zarazić.	 Zakażenie	 przez	 kontakt,	 jak	 powiedziałby	 jego ojciec.

–	Istniejemy,	żeby	nas	zabijać	–	powiedział	Kaladin.	Zamrugał	i	spojrzał	na	kilku innych	członków	drużyny	mostu	numer	cztery,	którzy	siedzieli	apatycznie	w	deszczu.	– O	ile	już	nie	jesteśmy	martwi.

*

–	 Nie	 mogę	 na	 ciebie	 patrzeć,	 kiedy	 jesteś	 w	 takim	 stanie	 –	 powiedziała	 Syl, unosząc	 się	 nad	 głową	 Kaladina,	 kiedy	 drużyna	 mostowych	 ciągnęła	 kłodę	 w	 stronę składu.

Parshendi	 często	 podkładali	 ogień	 pod	 najdalsze	 ze	 stałych	 mostów,	 więc inżynierowie	i	cieśle	arcyksięcia	Sadeasa	zawsze	mieli	dużo	pracy.

Dawny	 Kaladin	 mógłby	 się	 zastanawiać,	 dlaczego	 armie	 nie	 wkładają	 większego wysiłku	w	obronę	mostów.	Coś	tu	jest	nie	tak,	mówił	głos	w	jego	wnętrzu.	Brakuje	ci części	układanki.	Marnują	zasoby	i	życie	mostowych.	Nie	próbują	ruszyć	z	natarciem	i zaatakować	Parshendich.	Prowadzą	zacięte	walki	na	płaskowyżach,	a	później	wracają do	obozów	i	świętują.	Dlaczego?	DLACZEGO?

Zignorował	ten	głos.	Należał	do	człowieka,	którym	kiedyś	był.

–	 Kiedyś	 tryskałeś	 energią	 –	 powiedziała	 Syl.	 –	 Tak	 wielu	 cię	 podziwiało, Kaladinie.	 Twój	 oddział.	 Wrogowie,	 przeciwko	 którym	 walczyłeś.	 Inni	 niewolnicy.

Nawet	niektórzy	jasnoocy.

Wkrótce	 nadejdzie	 pora	 południowego	 posiłku.	 Później	 będzie	 mógł	 spać	 do czasu,	kiedy	dowódca	drużyny	kopniakiem	obudzi	go	i	każe	się	zająć	popołudniowymi zadaniami.

–	Kiedyś	patrzyłam,	jak	walczysz	–	mówiła	dalej	Syl.	–	Ledwie	to	pamiętam.	Moje wspomnienia	tamtego	czasu	są	niewyraźne.	Jakbym	patrzyła	na	ciebie	przez	ulewę.

Zaraz.	 To	 dziwne.	 Syl	 zaczęła	 podążać	 za	 nim	 dopiero	 kiedy	 został	 wydalony	 z wojska.	A	wtedy	zachowywała	się	jak	zwyczajny	wiatrospren.	Zawahał	się,	co	zostało ukarane	przekleństwem	i	uderzeniem	bata	nadzorcy.

Znów	 zaczął	 ciągnąć.	 Mostowych,	 którzy	 ociągali	 się	 w	 pracy,	 karano	 chłostą,	 a mostowych,	którzy	ociągali	się	podczas	wypraw,	tracono.	Armia	traktowała	tę	kwestię bardzo	 poważnie.	 Jeśli	 ktoś	 odmówił	 natarcia	 na	 Parshendich,	 próbował	 kryć	 się	 za innymi	 mostami,	 ścinano	 go.	 W	 rzeczy	 samej,	 tę	 karę	 zarezerwowano	 dla	 tej	 właśnie zbrodni.

Mostowych	karano	na	wiele	sposobów.	Dodatkowa	praca,	chłosta,	obcięcie	żołdu.

Jeśli	 ktoś	 zrobił	 coś	 bardzo	 złego,	 pozostawiano	 go	 osądowi	 Ojca	 Burz,	 to	 znaczy, przywiązywano	 do	 słupa	 lub	 ściany	 na	 czas	 arcyburzy.	 Ale	 jedynym,	 za	 co	 groziło natychmiastowe	ścięcie,	była	odmowa	natarcia	na	Parshendich.

Przekaz	 był	 jasny	 –	 bieg	 z	 mostem	 może	 doprowadzić	 do	 śmierci,	 ale	 odmowa doprowadzi	do	niej	na	pewno.

Kaladin	 i	 jego	 drużyna	 umieścili	 kłodę	 na	 stercie	 z	 innymi,	 po	 czym	 odwiązali sznury.	Wrócili	na	kraniec	składu,	gdzie	czekały	kolejne	kłody.

–	Gaz!	–	zawołał	ktoś.

Wysoki	żołnierz	o	żółto-czarnych	włosach	stał	na	granicy	terytorium	mostowych, a	 za	 nim	 kuliła	 się	 żałosna	 grupka	 mężczyzn.	 To	 był	 Laresh,	 jeden	 z	 żołnierzy przypisanych	 do	 namiotu	 dowodzenia.	 Przyprowadził	 nowych	 mostowych	 na	 miejsce tych	zabitych.

Dzień	był	jasny,	bez	śladu	chmur,	i	słońce	paliło	plecy	Kaladina.	Gaz	pośpieszył	na spotkanie	 nowych	 rekrutów,	 a	 Kaladin	 i	 pozostali	 przypadkiem	 szli	 w	 tę	 stronę	 po nową	kłodę.

–	 Co	 za	 żałosna	 gromadka	 –	 stwierdził	 Gaz,	 spoglądając	 na	 rekrutów.	 – Oczywiście,	gdyby	tacy	nie	byli,	nie	wysłano	by	ich	tutaj.

–	 Co	 racja,	 to	 racja	 –	 zgodził	 się	 Laresh.	 –	 Tych	 dziesięciu	 z	 przodu	 złapano	 na przemycie.	Wiesz,	co	masz	zrobić.

Nowi	 mostowi	 byli	 ciągle	 potrzebni,	 ale	 kandydatów	 nie	 brakowało.	 Często zdarzali	 się	 niewolnicy,	 ale	 także	 złodzieje	 i	 inni	 przestępcy	 pośród	 markietanów.

Nigdy	parshmeni.	Ci	byli	zbyt	cenni,	a	poza	tym	Parshendi	byli	ich	krewnymi	czy	coś w	 tym	 rodzaju.	 Lepiej,	 żeby	 parshmeni	 z	 obozu	 nie	 napatrzyli	 się,	 jak	 ich	 rodzaj walczy.

Czasami	 do	 drużyny	 trafiał	 żołnierz.	 Znaczyło	 to,	 że	 zrobił	 coś	 naprawdę	 złego.

Czyny,	 za	 które	 w	 innych	 armiach	 wieszano,	 tu	 karano	 wysłaniem	 do	 mostowych.

Podobno,	 jeśli	 ktoś	 przeżył	 sto	 wypraw	 z	 mostem,	 był	 uwalniany.	 Zdarzyło	 się	 to	 raz albo	 dwa,	 tak	 powiadano.	 Pewnie	 był	 to	 mit,	 który	 miał	 dać	 mostowym	 iskierkę nadziei	na	ocalenie.

Kaladin	 i	 jego	 towarzysze	 przeszli	 obok	 nowych	 ze	 spuszczonym	 wzrokiem	 i zaczęli	mocować	liny	na	kolejnej	kłodzie.

–	 Most	 numer	 cztery	 potrzebuje	 nowych	 ludzi	 –	 stwierdził	 Gaz,	 drapiąc	 się	 po brodzie.

–	 Czwórka	 zawsze	 ich	 potrzebuje	 –	 zauważył	 Laresh.	 –	 Nie	 martw	 się,	 mam	 dla nich	 specjalną	 gromadkę.	 –	 Wskazał	 na	 drugą	 grupę	 rekrutów,	 o	 wiele	 bardziej obszarpaną,	która	szła	z	tyłu.

Kaladin	 wyprostował	 się	 powoli.	 Jeden	 z	 więźniów	 w	 tej	 grupie	 był	 chłopcem	 w wieku	czternastu,	może	piętnastu	lat.	Niski,	chudy,	z	okrągłą	twarzą.

–	Tien?	–	wyszeptał	i	zrobił	krok	do	przodu.

Zatrzymał	 się	 i	 otrząsnął.	 Tien	 nie	 żył.	 Ale	 nowy	 wyglądał	 tak	 znajomo,	 z	 tymi przerażonymi	 czarnymi	 oczyma.	 Kaladin	 chciał	 chronić	 chłopca.	 Zapewnić	 mu bezpieczeństwo.

Ale…	zawiódł.	Wszyscy,	których	próbował	chronić	–	od	Tiena	po	Cenna	–	zginęli.

Jaki	w	tym	sens?

Wrócił	do	ciągnięcia	kłody.

–	Kaladinie	–	powiedziała	Syl,	lądując	na	kłodzie.	–	Muszę	odejść.

Zamrugał	z	zaskoczeniem.	Syl.	Odejść?	Ale…	była	ostatnim,	co	mu	pozostało.

–	Nie	–	wyszeptał.	Zabrzmiało	to	jak	skrzeczenie.

–	Spróbuję	wrócić	–	powiedziała.	–	Ale	nie	wiem,	co	się	stanie,	kiedy	cię	opuszczę.

Dzieją	się	dziwne	rzeczy.	Mam	osobliwe	wspomnienia.	Nie,	większość	z	nich	to	nawet nie	 wspomnienia.	 Instynkty.	 Jeden	 z	 nich	 mówi	 mi,	 że	 jeśli	 cię	 opuszczę,	 mogę	 się zagubić.

–	To	nie	odchodź	–	powiedział,	coraz	bardziej	przerażony.

–	 Muszę	 –	 odparła,	 kuląc	 się.	 –	 Już	 nie	 mogę	 na	 to	 patrzeć.	 Spróbuję	 wrócić.	 – Wydawała	się	zasmucona.	–	Do	widzenia.

Z	 tymi	 słowy	 odfrunęła	 i	 przybrała	 formę	 niewielkiej	 grupy	 wirujących, przezroczystych	liści.

Kaladin	tępo	patrzył,	jak	odchodzi.

Później	wrócił	do	ciągnięcia	kłody.	Co	innego	mógł	zrobić?

*

Młodzik,	który	tak	przypominał	mu	Tiena,	zginął	podczas	kolejnej	wyprawy.

Ta	 była	 paskudna.	 Parshendi	 znajdowali	 się	 na	 miejscu,	 czekając	 na	 Sadeasa.

Kaladin	 ruszył	 w	 stronę	 rozpadliny,	 nawet	 nie	 mrugając,	 gdy	 ludzie	 wokół	 niego ginęli.	 Nie	 kierowała	 nim	 odwaga,	 ani	 nawet	 pragnienie,	 by	 te	 strzały	 go	 przebiły	 i zakończyły	 wszystko.	 Biegł.	 To	 właśnie	 robił.	 Jak	 głaz	 toczący	 się	 po	 zboczu	 albo deszcz	spadający	z	nieba.	One	nie	miały	wyboru.	On	też	nie.	Nie	był	człowiekiem,	lecz rzeczą,	a	rzeczy	po	prostu	robiły	to,	co	robiły.

Mostowi	 ustawili	 mosty	 w	 ciasnym	 szeregu.	 Cztery	 drużyny	 padły.	 W	 drużynie Kaladina	zginęło	tylu	ludzi,	że	prawie	się	zatrzymali.

Ustawiwszy	most,	Kaladin	odwrócił	się,	a	armia	natarła,	by	rozpocząć	prawdziwą bitwę.	Zataczając	się,	przeszedł	się	po	płaskowyżu.	Po	kilku	chwilach	znalazł	to,	czego szukał.	Ciało	chłopca.

Kaladin	stał	i	patrzył	na	trupa,	a	jego	włosy	szarpał	wiatr.	Ciało	leżało	twarzą	do góry	 w	 niewielkim	 wgłębieniu	 w	 skale.	 Przypomniał	 sobie,	 jak	 leżał	 w	 podobnym wgłębieniu,	trzymając	podobne	ciało.

Obok	leżał	 inny	mostowy,	 najeżony	strzałami.	 To	był	 ten,	który	 przeżył	 pierwszą wyprawę	Kaladina	przed	tyloma	tygodniami.	Jego	ciało	upadło	na	bok	i	wylądowało	na kamiennym	 występie	 około	 stopy	 nad	 trupem	 chłopca.	 Krew	 spływała	 z	 grotu	 strzały wystającej	 z	 jego	 pleców.	 Spadała,	 rubinowa	 kropla	 po	 rubinowej	 kropli,	 na	 otwarte, pozbawione	 życia	 oko	 chłopca.	 Cienka	 czerwona	 strużka	 spływała	 z	 oka	 po	 boku twarzy.	Jak	szkarłatne	łzy.

Tej	 nocy	 Kaladin	 kulił	 się	 w	 koszarach,	 nasłuchując	 burzy	 walącej	 w	 ścianę.

Przycisnął	się	do	zimnego	kamienia.	Na	zewnątrz	błyskawice	przecinały	niebo.

Nie	 mogę	 tak	 żyć,	 pomyślał.	 Jestem	 wewnętrznie	 martwy,	 jakby	 ktoś	 przebił	 mi szyję	włócznią.

Burza	nie	przerywała	tyrady.	A	Kaladin	po	raz	pierwszy	od	roku	rozpłakał	się.



Dziewięć	lat	wcześniej

Kal	 wpadł	 do	 pokoju	 chirurga,	 otwarte	 drzwi	 wpuszczały	 do	 środka	 jasne słoneczne	światło.	Choć	miał	dopiero	dziesięć	lat,	już	było	widać,	że	wyrośnie	wysoki i	 chudy.	 Zawsze	 wolał	 Kala	 od	 pełnego	 imienia,	 Kaladin.	 Krótsza	 wersja	 lepiej	 mu pasowała.	Kaladin	brzmiało	jak	imię	jasnookiego.

–	Przepraszam,	ojcze	–	powiedział.

Ojciec	Kala,	Lirin,	starannie	zacisnął	pasek	wokół	ramienia	młodej	kobiety,	którą przywiązano	 do	 wąskiego	 stołu	 operacyjnego.	 Oczy	 miała	 zamknięte	 –	 Kal	 przegapił

podawanie	narkotyku.

–	 Twoją	 opieszałość	 omówimy	 później	 –	 stwierdził	 Lirin,	 mocując	 drugą	 rękę kobiety.	–	Zamknij	drzwi.

Kal	 skulił	 się	 i	 zamknął	 drzwi.	 Okna	 były	 ciemne,	 okiennice	 starannie zatrzaśnięto,	 więc	 pomieszczenie	 oświetlało	 jedynie	 Burzowe	 Światło	 emanujące	 z wielkiej	sfery	wypełnionej	kulami.	Każda	z	tych	kul	była	broamem,	a	całość	stanowiła ogromną	sumę,	pożyczoną	na	stałe	przez	pana	Paleniska.	Latarnie	migotały,	a	Burzowe Światło	zawsze	było	stałe.	To	mogło	uratować	komuś	życie,	jak	mówił	ojciec.

Kal	 niepewnie	 podszedł	 do	 stołu.	 Piętnastoletnia	 Sani	 miała	 gładkie	 czarne włosy.	Jej	swobodną	dłoń	owijał	zakrwawiony,	poszarpany	bandaż.	Kal	skrzywił	się	na ten	 widok–	 wydawało	 się,	 że	 materiał	 wyrwano	 z	 czyjejś	 koszuli	 i	 pośpiesznie zawiązano.

Głowa	Sani	opadła,	a	oszołomiona	narkotykiem	dziewczyna	zaczęła	coś	mamrotać.

Miała	 na	 sobie	 jedynie	 białą	 bawełnianą	 koszulkę,	 odsłaniającą	 bezpieczną	 dłoń.

Starsi	 chłopcy	 w	 miasteczku	 z	 chichotem	 opowiadali	 o	 tym,	 jak	 mieli	 okazję	 –	 lub przynajmniej	tak	twierdzili	–	zobaczyć	dziewczęta	w	koszulkach,	ale	Kal	nie	rozumiał, czym	 się	 tak	 ekscytują.	 Teraz	 martwił	 się	 o	 Sani.	 Zawsze	 się	 martwił,	 kiedy	 ktoś	 był

ranny.

Na	szczęście,	rana	nie	wyglądała	poważnie.	Gdyby	zagrażała	życiu,	ojciec	już	by zaczął	nad	nią	pracować	z	pomocą	Hesiny,	matki	Kala.

Lirin	 podszedł	 do	 ściany	 i	 zabrał	 kilka	 niewielkich	 butelek	 z	 przezroczystego szkła.	 Był	 niskim	 mężczyzną,	 mimo	 względnie	 młodego	 wieku	 już	 łysiejącym.	 Nosił

okulary,	 które	 nazywał	 najcenniejszym	 darem,	 jaki	 kiedykolwiek	 otrzymał.	 Rzadko	 je wyjmował,	chyba	że	miał	operować,	gdyż	były	zbyt	cenne,	by	je	tak	po	prostu	nosić.	A gdyby	się	porysowały	lub	stłukły?	Palenisko	było	sporym	miastem,	ale	jego	położenie w	północnym	Alethkarze	sprawiało,	że	zdobycie	nowych	okularów	byłoby	trudne.

W	 pomieszczeniu	 panował	 porządek,	 półki	 i	 stół	 każdego	 ranka	 zmywano	 do czysta,	 wszystko	 znajdowało	 się	 na	 swoim	 miejscu.	 Lirin	 twierdził,	 że	 człowieka dawało	się	ocenić	po	jego	miejscu	pracy.	Czy	było	niechlujne,	czy	uporządkowane?	Czy szanował	 narzędzia,	 czy	 zostawiał	 je	 porozrzucane?	 Jedyny	 fabrialowy	 zegar	 w mieście	 stał	 na	 blacie.	 Niewielkie	 urządzenie	 miało	 pośrodku	 tarczę,	 a	 w	 sercu błyszczący	 dymny	 kamień	 –	 trzeba	 go	 było	 napełniać,	 by	 odmierzało	 czas.	 W	 całym mieście	tylko	Lirin	tak	przejmował	się	minutami	i	godzinami.

Kal	 przyciągnął	 sobie	 zydel,	 żeby	 móc	 się	 lepiej	 przyjrzeć.	 Wiedział,	 że	 wkrótce nie	będzie	go	potrzebował,	bo	bardzo	szybko	rósł.	Przyjrzał	się	dłoni	Sani.	Nic	jej	nie będzie,	powiedział	sobie,	jak	uczył	go	ojciec.	Chirurg	musi	być	spokojny.	Zmartwienie to	marnowanie	czasu.

Tę	radę	trudno	mu	było	wprowadzić	w	życie.

–	Ręce	–	powiedział	Lirin,	nie	przerywając	przygotowania	narzędzi.

Kal	westchnął,	zeskoczył	z	zydla	i	ruszył	w	stronę	stojącej	przy	drzwiach	miski	z ciepłymi	mydlinami.

–	A	jakie	to	ma	znaczenie?

Chciał	zabrać	się	do	pracy,	pomóc	Sani.

–	 Mądrość	 Heroldów	 –	 powiedział	 z	 roztargnieniem	 Lirin,	 powtarzając	 wykład, jaki	 wygłaszał	 wiele	 razy.	 –	 Śmierciospreny	 i	 zgniłospreny	 nienawidzą	 wody.	 To	 je powstrzyma.

–	 Hammie	 mówi,	 że	 to	 głupota	 –	 stwierdził	 Kal.	 –	 Mówi,	 że	 śmierciospreny doskonale	sobie	radzą	z	zabijaniem	ludzi,	więc	czemu	miałyby	się	bać	odrobiny	wody?

–	Mądrość	Heroldów	wykracza	poza	nasze	pojmowanie.

Kal	się	skrzywił.

–	Ale	to	demony,	ojcze.	Usłyszałem	to	od	żarliwca,	który	nauczał	nas	poprzedniej wiosny.

–	Mówił	o	Świetlistych	–	odezwał	się	ostro	Lirin.	–	Znów	ich	mylisz.

Kal	westchnął.

–	 Heroldowie	 zostali	 przysłani,	 by	 nauczać	 ludzkość	 –	 wyjaśnił	 Lirin.	 – Poprowadzili	 nas	 przeciwko	 Pustkowcom,	 kiedy	 zostaliśmy	 zrzuceni	 z	 niebios.

Świetliści	to	zakony	rycerskie,	które	stworzyli.

–	Byli	demonami.

–	 Zdradzili	 nas,	 kiedy	 Heroldowie	 odeszli.	 –	 Lirin	 uniósł	 palec.	 –	 Nie	 byli demonami,	jedynie	ludźmi,	którzy	mieli	zbyt	wielką	moc,	a	zbyt	mało	rozumu.	Tak	czy inaczej,	 masz	 zawsze	 myć	 ręce.	 Na	 własne	 oczy	 możesz	 zobaczyć,	 jak	 to	 działa	 na zgniłospreny,	nawet	jeśli	śmierciosprenów	nie	da	się	zobaczyć.

Kal	 westchnął	 raz	 jeszcze,	 ale	 wykonał	 polecenie.	 Lirin	 znów	 podszedł	 do	 stołu, niosąc	tacę	z	nożami	i	szklanymi	buteleczkami.	Był	dziwny	–	choć	bardzo	pilnował,	by syn	 nie	 mylił	 Heroldów	 i	 Zaginionych	 Świetlistych,	 twierdził,	 że	 Pustkowcy	 nie istnieli,	 co	 Kal	 kiedyś	 podsłuchał.	 Absurd.	 Kogo	 innego	 można	 było	 winić	 za	 to,	 że	 w nocy	ginęły	różne	rzeczy	albo	kopacze	zżerały	cały	plon?

Inni	w	mieście	sądzili,	że	Lirin	spędzał	zbyt	dużo	czasu	w	towarzystwie	książek	i chorych,	 a	 to	 sprawiło,	 że	 stał	 się	 dziwny.	 Czuli	 się	 niezręcznie	 w	 jego	 obecności	 i przez	 skojarzenie	 również	 przy	 Kalu.	 Chłopiec	 dopiero	 zaczynał	 się	 orientować,	 jak bolesna	może	być	inność.

Umywszy	 ręce,	 ponownie	 wskoczył	 na	 zydel.	 Zaczynał	 się	 znów	 denerwować	 i miał	nadzieję,	że	wszystko	się	uda.	Za	pomocą	lustra	ojciec	skupił	światło	kul	na	dłoni Sani.	 Ostrożnie	 rozciął	 prowizoryczne	 bandaże.	 Rana	 nie	 zagrażała	 życiu,	 ale	 dłoń została	poważnie	okaleczona.	Kiedy	ojciec	przed	dwoma	laty	zaczął	szkolić	Kala,	takie widoki	 sprawiały,	 że	 chłopcu	 robiło	 się	 niedobrze.	 Teraz	 przyzwyczaił	 się	 już	 do poszarpanego	ciała.

I	 dobrze.	 Uznał,	 że	 to	 mu	 się	 przyda,	 kiedy	 pewnego	 dnia	 pójdzie	 na	 wojnę,	 by walczyć	za	swojego	arcyksięcia	i	jasnookich.

Sani	 miała	 trzy	 złamane	 palce,	 skóra	 jej	 dłoni	 była	 poszarpana,	 a	 sama	 rana zabrudzona	 ziemią	 i	 drzazgami.	 Trzeci	 palec	 wyglądał	 najgorzej,	 zmiażdżony	 i paskudnie	 wykręcony.	 Przez	 skórę	 wystawały	 kawałki	 kości.	 Kal	 obmacał	 go	 na	 całej długości,	zwracając	uwagę	na	zmiażdżoną	kość	i	czerń	skóry.	Ostrożnie	wytarł	zaschłą krew	 i	 brud	 wilgotną	 ściereczką,	 wyciągając	 kamyki	 i	 drzazgi,	 kiedy	 jego	 ojciec przycinał	nić.

–	 Trzeci	 palec	 trzeba	 będzie	 uciąć,	 prawda?	 –	 powiedział	 Kal,	 wiążąc	 bandaż	 u nasady	palca,	żeby	powstrzymać	krwawienie.

Ojciec	pokiwał	głową,	na	jego	twarzy	pojawił	się	ślad	uśmiechu.	Miał	nadzieję,	że Kal	to	zauważy.	Lirin	często	powtarzał,	że	mądry	chirurg	musi	wiedzieć,	co	usunąć,	a co	ratować.	Gdyby	ten	trzeci	palec	został	od	razu	właściwie	nastawiony…	ale	nie,	był

nie	do	uratowania.	Zaszycie	go	oznaczałoby	gangrenę.

Ojciec	 przeprowadził	 amputację.	 Miał	 tak	 staranne,	 pewne	 dłonie.	 Nauka chirurga	 trwała	 dziesięć	 lat	 i	 musiało	 minąć	 sporo	 czasu,	 by	 Lirin	 pozwolił	 Kalowi wziąć	 do	 ręki	 nóż.	 Na	 razie	 chłopiec	 wycierał	 krew,	 podawał	 ojcu	 noże	 i przytrzymywał	 ścięgna,	 żeby	 się	 nie	 splątały,	 kiedy	 ojciec	 szył.	 Zrobili	 wszystko,	 co mogli,	by	uratować	rękę.

Ojciec	 Kala	 zakończył	 ostatni	 szew,	 wyraźnie	 zadowolony,	 że	 udało	 mu	 się uratować	 cztery	 palce.	 Rodzice	 Sani	 spojrzą	 na	 to	 inaczej.	 Będą	 rozczarowani,	 że	 ich piękna	 córka	 będzie	 miała	 zniekształconą	 dłoń.	 Prawie	 zawsze	 tak	 się	 działo	 – początkowe	 przerażenie	 raną,	 a	 później	 złość,	 że	 Lirin	 nie	 jest	 cudotwórcą.	 Lirin twierdził,	 że	 to	 dlatego,	 że	 mieszkańcy	 miasta	 przyzwyczaili	 się	 do	 posiadania chirurga.	Dla	nich	uzdrowienie	stało	się	czymś	oczywistym,	nie	zaś	przywilejem.

Ale	 rodzice	 Sani	 byli	 dobrymi	 ludźmi.	 Z	 pewnością	 złożą	 niewielki	 datek	 i rodzina	Kala	–	rodzice,	on	sam	i	jego	młodszy	brat	–	nadal	będą	mieli	co	jeść.	Dziwne, że	żyli	dzięki	nieszczęściom	innych.	Może	również	dlatego	mieszkańcy	miasta	darzyli ich	niechęcią.

Lirin	 zakończył	 operację,	 wykorzystawszy	 niewielki	 rozgrzany	 pręt	 do

przyżegania	rany	w	miejscach,	gdzie	szwy	mogły	nie	wystarczyć.	W	końcu	posmarował

dłoń	ostro	pachnącym	olejkiem	listerowym,	żeby	zapobiec	zakażeniu	–	olejek	przerażał

zgniłospreny	nawet	bardziej	od	wody.	Kal	obwiązał	dłoń	czystym	bandażem,	ostrożnie, by	nie	poruszyć	łubków.

Lirin	pozbył	się	palca,	a	Kal	zaczął	się	rozluźniać.	Nic	jej	nie	będzie.

–	 Nadal	 musisz	 pracować	 nad	 swoimi	 nerwami,	 synu	 –	 powiedział	 Lirin	 cicho, zmywając	krew	z	dłoni.

Chłopiec	spuścił	wzrok.

–	Dobrze	się	troszczyć	–	mówił	dalej	ojciec.	–	Ale	troska,	jak	wszystko	inne,	może być	problemem,	jeśli	przeszkodzi	ci	w	przeprowadzeniu	operacji.

Zbyt	 wielka	 troska	 może	 być	 problemem?	 –	 pomyślał	 Kal.	 A	 co	 z	 byciem	 tak bezinteresownym,	 by	 nigdy	 nie	 żądać	 pieniędzy	 za	 swoją	 pracę?	 Nie	 odważył	 się wypowiedzieć	tych	słów	na	głos.

Później	 zaczęło	 się	 sprzątanie	 pokoju.	 Kal	 miał	 wrażenie,	 że	 pół	 życia	 spędza	 na sprzątaniu,	ale	Lirin	nie	pozwoliłby	mu	wyjść	przed	zakończeniem	pracy.	Przynajmniej otworzył	 okiennice,	 wpuszczając	 do	 środka	 promienie	 słońca.	 Sani	 nadal	 spała	 – zimowe	ziele	pozbawiało	przytomności	na	wiele	godzin.

–	To	gdzie	byłeś?	–	spytał	Lirin,	odstawiając	z	brzękiem	butelki	olejku	i	alkoholu na	miejsce.

–	Z	Jamem.

–	Jam	 jest	 od	 ciebie	 dwa	 lata	 starszy	 –	 zauważył	 Lirin.	 –	 Wątpię,	 by	 miał	 wielką ochotę	spędzać	czas	z	o	wiele	młodszymi	od	siebie.

–	 Ojciec	 zaczął	 go	 uczyć	 walki	 kijem	 –	 wyjaśnił	 Kal.	 –	 Poszliśmy	 z	 Tienem zobaczyć,	czego	się	nauczył.

Chłopiec	skulił	się	w	oczekiwaniu	na	wykład.

Ojciec	jednak	nie	przerywał	pracy,	czyścił	noże	alkoholem,	a	później	olejkiem,	jak nakazywały	stare	tradycje.	Nie	odwrócił	się	do	Kala.

–	 Ojciec	 Jama	 był	 żołnierzem	 w	 armii	 oświeconego	 Amarama	 –	 powiedział

ostrożnie	Kal.

Amaram!	 Szlachetnie	 urodzony	 jasnooki	 generał,	 który	 strzegł	 północnego Alethkaru.	 Chłopiec	 bardzo	 pragnął	 zobaczyć	 prawdziwego	 jasnookiego,	 nie sztywnego	 starego	 Wistiowa.	 Żołnierza,	 o	 którym	 wszyscy	 mówili,	 o	 którym opowiadano	historie.

–	Wiem	o	ojcu	Jama	–	stwierdził	Lirin.	–	Już	trzy	razy	musiałem	operować	tę	jego kulawą	nogę.	Pamiątka	po	wspaniałej	żołnierskiej	służbie.

–	 Potrzebujemy	 żołnierzy,	 ojcze.	 Chciałbyś,	 żeby	 Thayleńczycy	 naruszyli	 nasze granice?

–	 Thaylenah	 to	 wyspiarskie	 królestwo	 –	 odparł	 spokojnie	 Lirin.	 –	 Nie	 mamy wspólnej	granicy.

–	No,	tak,	mogliby	przecież	zaatakować	od	strony	morza!

–	 To	 głównie	 rzemieślnicy	 i	 kupcy.	 Wszyscy,	 których	 poznałem,	 próbowali	 mnie oszukać,	ale	to	zupełnie	coś	innego	niż	inwazja.

Wszyscy	 chłopcy	 lubili	 opowiadać	 historie	 o	 odległych	 krainach.	 Trudno	 było przy	 tym	 pamiętać,	 że	 ojciec	 Kala	 –	 jedyny	 mężczyzna	 z	 drugiego	 nahnu	 w	 całym mieście	–	w	młodości	udał	się	aż	do	Kharbranthu.

–	Cóż,	z	kimś	walczymy	–	stwierdził	Kal,	zabierając	się	za	szorowanie	podłogi.

–	Owszem	–	zgodził	się	ojciec	po	chwili	namysłu.	–	Król	Gavilar	zawsze	znajduje ludzi,	z	którymi	mamy	walczyć.	To	się	zgadza.

–	Czyli	potrzebujemy	żołnierzy,	jak	mówiłem.

–	 Chirurgów	 potrzebujemy	 bardziej.	 –	 Lirin	 westchnął	 głośno,	 odwracając	 się	 od szafki.	 –	 Synu,	 prawie	 płaczesz	 za	 każdym	 razem,	 kiedy	 kogoś	 do	 nas	 przynoszą,	 i zaciskasz	 zęby	 z	 niepokoju	 nawet	 przy	 prostych	 zabiegach.	 Dlaczego	 sądzisz,	 że byłbyś	zdolny	zrobić	komuś	krzywdę?

–	Będę	silniejszy.

–	Głupota.	Kto	ci	nakładł	do	głowy	takich	pomysłów?	Dlaczego	chciałbyś	nauczyć się	bić	innych	chłopców	kijem?

–	Dla	honoru,	ojcze.	Kto	opowiada	historie	o	chirurgach,	na	litość	Heroldów!

–	 Dzieci	 mężczyzn	 i	 kobiet,	 których	 życie	 ratujemy	 –	 odparł	 spokojnie	 Lirin, patrząc	Kalowi	w	oczy.	–	Oni	opowiadają	historie	o	chirurgach.

Kal	zarumienił	się	i	cofnął,	po	czym	wrócił	do	szorowania.

–	Na	tym	świecie	są	dwa	rodzaje	ludzi,	synu	–	powiedział	surowo	jego	ojciec.	–	Ci, którzy	ratują	życie.	I	ci,	którzy	odbierają	życie.

–	 A	 co	 z	 tymi,	 którzy	 chronią	 i	 bronią?	 Tymi,	 którzy	 ratują	 życie	 poprzez odbieranie	życia?

Ojciec	prychnął.

–	To	jak	próba	powstrzymania	arcyburzy	poprzez	dmuchanie	mocniej.	Absurd.	Nie

można	chronić	przez	zabijanie.

Kal	szorował	dalej.

W	 końcu	 ojciec	 westchnął,	 podszedł	 i	 ukląkł	 obok	 niego,	 żeby	 pomóc	 mu	 w sprzątaniu.

–	Jakie	są	właściwości	zimowego	ziela?

–	Gorzki	smak	–	odparł	natychmiast	Kal	–	dzięki	czemu	jego	przechowywanie	jest bezpieczne,	 bo	 nikt	 go	 przypadkiem	 nie	 spożyje.	 Zmiażdżyć	 na	 proszek,	 wymieszać	 z oliwą,	 stosować	 jedną	 łyżeczkę	 na	 dziesięć	 cegieł	 wagi	 osoby,	 którą	 się	 usypia.

Sprowadza	głęboki	sen	trwający	około	pięciu	godzin.

–	A	jak	stwierdzić,	że	ktoś	cierpi	na	krętną	ospę?

–	Nerwowa	energia	–	odparł	Kal	–	pragnienie,	problemy	ze	snem	i	opuchlizna	na

dolnej	części	ramion.

–	 Masz	 taki	 świetny	 umysł,	 synu	 –	 powiedział	 cicho	 Lirin.	 –	 Mnie	 zajęło	 lata nauczenie	 się	 tego,	 co	 ty	 umiesz	 po	 miesiącach.	 Oszczędzam.	 Kiedy	 skończysz szesnaście	 lat,	 chciałbym	 cię	 wysłać	 do	 Kharbranthu	 na	 naukę	 do	 prawdziwych chirurgów.

Kal	poczuł	ekscytację.	Kharbranth?	To	zupełnie	inne	królestwo!	Ojciec	Kala	udał

się	tam	 jako	 kurier,	 ale	 nie	 uczył	 się	 na	 chirurga.	 Nauki	 pobierał	 od	 starego	 Vathy	 w Shorsebroon,	najbliższym	większym	mieście.

–	Masz	dar	od	samych	Heroldów	–	stwierdził	Lirin,	kładąc	dłoń	na	ramieniu	Kala.

–	Mógłbyś	stać	się	dziesięć	razy	lepszym	chirurgiem	ode	mnie.	Nie	śnij	małostkowych snów	 innych	 ludzi.	 Nasi	 dziadkowie	 pracowali	 i	 wkupili	 nas	 do	 drugiego	 nahnu, żebyśmy	 byli	 pełnymi	 obywatelami	 i	 mieli	 prawo	 podróżować.	 Nie	 zmarnuj	 tego	 na zabijanie.

Kal	zawahał	się,	po	czym	pokiwał	głową.



„Troje	z	szesnastu	rządziło,	lecz	teraz	włada	Złamany”.

Zebrane:	 Chachanan	 roku	 1173,	 osiemdziesiąt	 cztery	 sekundy	 przed	 śmiercią.

Badany:	rzezimieszek	cierpiący	na	suchoty,	którego	przodkowie	pochodzili	z	Iri.

Burza	w	końcu	ucichła.	Zapadł	zmierzch	w	dniu,	w	którym	zginął	chłopiec,	a	Syl go	 opuściła.	 Kaladin	 wsunął	 sandały	 –	 te	 same,	 które	 zdjął	 z	 ciała	 ogorzałego mężczyzny	pierwszego	dnia	–	i	wstał.	Przeszedł	przez	zatłoczone	koszary.

Nie	 było	 łóżek,	 tylko	 jeden	 cienki	 koc	 na	 mostowego.	 Trzeba	 było	 się zdecydować,	czy	użyć	go	jako	poduszki,	czy	jako	okrycia.	Można	było	marznąć	albo	być obolałym.	Takie	możliwości	mieli	mostowi,	choć	kilku	znalazło	inne	zastosowanie	dla koców.	 Owijali	 nimi	 głowy,	 jakby	 chcieli	 odciąć	 widoki,	 dźwięki	 i	 zapachy.	 Ukryć	 się przed	światem.

Świat	i	tak	ich	odnajdywał.	Był	dobry	w	takie	gierki.

Na	 zewnątrz	 lało,	 wiatr	 wciąż	 był	 silny.	 Nad	 zachodnim	 horyzontem,	 gdzie przeniosło	się	serce	arcyburzy,	migotały	błyskawice.	Od	pożegnania	dzieliła	go	jeszcze godzina	i	wcześniej	nikt	raczej	nie	chciałby	wyjść	w	burzę.

Cóż,	 tak	 naprawdę	 nikt	 nie	 chciał	 wychodzić	 w	 arcyburzę.	 Ale	 teraz	 można	 to było	zrobić	względnie	bezpiecznie.	Błyskawice	się	skończyły,	a	wiatr	był	znośny.

Skulony	 przeszedł	 przez	 skład	 drzewny.	 Gałęzie	 leżały	 rozrzucone	 jak	 kości	 w leżu	 białogrzbieta.	 Do	 szorstkich	 murów	 koszar	 przylepiły	 się	 liście.	 Kaladin rozchlapywał	 kałuże,	 lodowata	 woda	 pozbawiała	 go	 czucia	 w	 nogach.	 To	 było przyjemne	–	stopy	wciąż	go	bolały	po	wcześniejszej	wyprawie.

Uderzały	 w	 niego	 fale	 lodowatego	 deszczu,	 mocząc	 mu	 włosy,	 spływając	 po twarzy	i	zaniedbanej	brodzie.	Nie	cierpiał	zarostu,	szczególnie	tego,	jak	wąsy	drapały kąciki	 ust.	 Brody	 były	 jak	 szczeniaki	 ostrogarów	 –	 chłopcy	 o	 nich	 śnili,	 nie uświadamiając	sobie,	jak	irytujące	czasem	bywały.

–	Wyszedłeś	na	spacerek,	paniczu?	–	zapytał	ktoś.

Kaladin	 uniósł	 wzrok	 i	 zobaczył	 Gaza	 kulącego	 się	 między	 dwoma	 budynkami koszar.	Co	on	robił	na	deszczu?

Aha.	 Gaz	 przymocował	 niewielki	 metalowy	 koszyk	 do	 zawietrznej	 ściany, emanował	 z	 niego	 delikatny	 blask.	 Zostawił	 swoje	 kule	 na	 arcyburzy,	 a	 później wyszedł	wcześniej,	żeby	je	odzyskać.

To	 było	 ryzykowne.	 Czasem	 nawet	 osłonięty	 koszyk	 się	 rozpadał.	 Niektórzy wierzyli,	 że	 cienie	 Zaginionych	 Świetlistych	 nawiedzają	 arcyburze,	 kradnąc	 kule.

Może	to	była	prawda.	Ale	podczas	służby	w	wojsku	Kaladin	miał	okazję	spotkać	więcej niż	 jednego	 człowieka,	 który	 został	 ranny,	 kiedy	 wyszedł	 na	 pełną	 arcyburzę	 w poszukiwaniu	kul.	Bez	wątpienia	źródłem	przesądu	byli	bardziej	przyziemni	złodzieje.

Istniały	 bezpieczniejsze	 sposoby	 napełniania	 kul.	 Bankierzy	 wymieniali	 ciemne kule	na	napełnione,	można	też	było	za	odpowiednią	opłatą	napełnić	swoje	kule	w	ich pilnie	strzeżonych	gniazdach.

–	Co	robisz?	–	spytał	Gaz.	Niski,	jednooki	mężczyzna	przyciskał	koszyk	do	piersi.

–	Każę	cię	powiesić,	jeśli	ukradłeś	komuś	kule.

Kaladin	odwrócił	się	do	niego	plecami.

–	 Niech	 cię	 burza!	 I	 tak	 każę	 cię	 powiesić.	 Nie	 myśl,	 że	 uda	 ci	 się	 uciec,	 są strażnicy.	Ty…

–	 Idę	 do	 Rozpadliny	 Honoru	 –	 powiedział	 cicho	 Kaladin.	 Jego	 głos	 był	 ledwie słyszalny	ponad	burzą.

Gaz	zamknął	się.	Rozpadlina	Honoru.	Opuścił	koszyk	i	nie	sprzeciwiał	się	więcej.

Ludzi,	którzy	ruszali	tą	drogą,	traktowano	z	pewnym	szacunkiem.

Kaladin	szedł	dalej	przez	plac.

–	Paniczu!	–	zawołał	Gaz.

Kaladin	odwrócił	się.

–	Zostaw	sandały	i	kamizelę	–	stwierdził	sierżant.	–	Nie	chciałbym	wysyłać	kogoś na	dół,	żeby	je	odzyskał.

Kaladin	 ściągnął	 skórzaną	 kamizelę	 przez	 głowę	 i	 rzucił	 ją	 na	 ziemię,	 sandały zostawił	w	kałuży.	Pozostał	w	brudnej	koszuli	i	sztywnych	brązowych	spodniach,	które zdjął	z	trupa.

Przeszedł	 pośród	 burzy	 na	 wschodnią	 stronę	 składu.	 Na	 zachodzie	 grzmiało.

Dobrze	 poznał	 drogę	 do	 Strzaskanych	 Równin.	 Biegł	 w	 tamtą	 stronę	 tuzin	 razy	 z mostowymi.	 Nie	 każdego	 dnia	 była	 bitwa	 –	 zdarzała	 się	 raz	 na	 dwa,	 trzy	 dni	 –	 i	 nie każda	 drużyna	 mostowa	 musiała	 ruszać	 za	 każdym	 razem.	 Ale	 wiele	 z	 tych	 wypraw było	 tak	 wyczerpujących,	 tak	 straszliwych,	 że	 w	 okresie	 pomiędzy	 mostowi	 byli oszołomieni,	prawie	apatyczni.

Wielu	 z	 nich	 miało	 problemy	 z	 podejmowaniem	 decyzji.	 To	 samo	 działo	 się	 z ludźmi,	 którymi	 wstrząsnęła	 bitwa.	 Kaladin	 sam	 to	 czuł.	 Nawet	 decyzja	 o	 udaniu	 się do	rozpadliny	była	trudna.

Ale	dręczyły	go	krwawiące	oczy	tego	bezimiennego	chłopca.	Nie	mógł	się	zmusić, żeby	po	raz	kolejny	przejść	przez	coś	takiego.	Nie	mógł.

Dotarł	do	podnóża	zbocza,	deszcz	uderzał	go	w	twarz,	jakby	chciał	go	zepchnąć	z powrotem	 do	 obozu.	 Szedł	 dalej	 w	 stronę	 najbliższej	 rozpadliny.	 Rozpadlina	 Honoru, tak	nazywali	ją	mostowi,	gdyż	było	to	miejsce,	w	którym	mogli	podjąć	jedyną	decyzję, jaką	im	pozostawiono.	„Honorową”.	Wybrać	śmierć.

Rozpadliny	 nie	 były	 dziełem	 natury.	 Ta	 z	 początku	 była	 wąska,	 lecz	 w	 miarę oddalania	się	na	wschód,	nieprawdopodobnie	szybko	stawała	się	szersza	i	głębsza.	W

odległości	dziesięciu	stóp	pęknięcie	było	już	tak	szerokie,	że	właściwie	nie	dałoby	się go	 przeskoczyć.	 Wisiało	 tu	 sześć	 drabinek	 sznurowych	 z	 drewnianymi	 szczeblami, przymocowanych	 do	 kołków	 w	 ścianie.	 Korzystali	 z	 nich	 mostowi	 wysłani	 na	 dół,	 by odzyskać	wyposażenie	trupów,	które	wpadły	do	rozpadlin	podczas	wypraw.

Kaladin	 spojrzał	 na	 równinę.	 Niewiele	 widział	 przez	 ciemność	 i	 deszcz.	 Nie,	 to miejsce	 nie	 było	 naturalne.	 Ziemia	 została	 zniszczona.	 A	 teraz	 niszczyła	 ludzi,	 którzy się	 na	 niej	 pojawiali.	 Kaladin	 przeszedł	 obok	 drabin	 i	 zatrzymał	 się	 nieco	 dalej	 na krawędzi	 rozpadliny.	 Tam	 usiadł	 z	 nogami	 przerzuconymi	 przez	 krawędź	 i	 patrzył	 w dół.	Deszcz	padał	wokół	niego,	krople	znikały	w	ciemnej	głębi.

Co	 bardziej	 przedsiębiorcze	 kremliki	 już	 wylazły	 z	 jam	 i	 biegały	 po	 okolicy, pożywiając	się	roślinami,	które	spijały	deszczówkę.	Lirin	wyjaśnił	kiedyś	Kaladinowi, że	woda	z	arcyburzy	jest	bogata	w	substancje	odżywcze.	Strażnicy	burz	w	Kholinarze	i Vedenarze	udowodnili,	że	rośliny	nawadniane	deszczówką	rosły	po	burzy	lepiej	niż	te, które	 podlewano	 wodą	 z	 jeziora	 albo	 rzeki.	 Dlaczego	 uczonych	 tak	 ekscytowało odkrywanie	faktów,	które	rolnicy	znali	od	pokoleń?

Kaladin	 przyglądał	 się,	 jak	 krople	 wody	 wpadają	 do	 szczeliny,	 ku	 zapomnieniu.

Mali	 samobójcy.	 Całe	 tysiące.	 Miliony.	 Któż	 wiedział,	 co	 czekało	 na	 nie	 w	 tych ciemnościach.	Nie	mógł	tego	zobaczyć	ani	poznać,	dopóki	do	nich	nie	dołączył.	Skoczyć w	pustkę	i	pozwolić,	by	wiatr	poniósł	go	w	dół…

–	 Miałeś	 rację,	 ojcze	 –	 wyszeptał	 Kaladin.	 –	 Nie	 da	 się	 powstrzymać	 arcyburzy przez	 dmuchanie	 mocniej.	 Nie	 można	 chronić	 przez	 zabijanie.	 Powinniśmy	 zostać chirurgami.	Co	do	jednego…

Bełkotał.	 Ale,	 co	 dziwne,	 umysł	 miał	 bardziej	 trzeźwy	 niż	 w	 ciągu	 ostatnich tygodni.	 Może	 to	 kwestia	 perspektywy.	 Większość	 ludzi	 spędzała	 całe	 życie, zastanawiając	się	nad	przyszłością.	Cóż,	jego	przyszłość	była	pusta.	Dlatego	cofnął	się w	przeszłość,	myśląc	o	ojcu,	o	Tienie,	o	decyzjach.

Kiedyś	 życie	 wydawało	 się	 proste.	 Ale	 to	 było,	 zanim	 stracił	 brata,	 zanim	 został

zdradzony	w	armii	Amarama.	Czy	powróciłby	do	tamtych	niewinnych	dni,	gdyby	mógł?

Czy	wolałby	udawać,	że	wszystko	jest	proste?

Nie.	Nie	miał	tak	łatwego	upadku	jak	te	krople.	Dorobił	się	blizn.	Odbijał	się	od ścian,	raniąc	twarz	i	dłonie.	Przypadkowo	zabijał	niewinnych	ludzi.	Szedł	u	boku	tych, którzy	 serca	 mieli	 jak	 poczerniałe	 węgle,	 uwielbiając	 ich.	 Wdrapywał	 się,	 wspinał, upadał	i	potykał.

I	oto	był.	Na	końcu	wszystkiego.	Rozumiał	o	wiele	więcej,	lecz	jakimś	sposobem wcale	nie	był	mądrzejszy.	Wyprostował	się	na	krawędzi	rozpadliny	i	czuł,	jak	unosi	się nad	nim	rozczarowanie	ojca,	niczym	burzowe	chmury.

Postawił	jedną	stopę	nad	pustką.

–	Kaladinie!

Zamarł,	 słysząc	 cichy,	 lecz	 przenikliwy	 głos.	 W	 powietrzu	 zakołysała	 się przezroczysta	postać,	zbliżając	się	pośród	deszczu.	Podleciała	do	przodu,	opadła,	znów się	wzniosła,	jakby	trzymała	coś	ciężkiego.	Kaladin	cofnął	stopę	i	wyciągnął	dłoń.	Syl wylądowała	 na	 niej	 bezceremonialnie,	 a	 wyglądała	 przy	 tym	 jak	 węgorz	 niebieski ściskający	coś	ciemnego	w	pysku.

Przybrała	znajomą	postać	młodej	kobiety	z	suknią	falującą	wokół	nóg.	Trzymała	w dłoniach	wąski,	ciemnozielony	liść	o	trójdzielnym	kształcie.	Czarnozguba.

–	Co	to?	–	spytał	Kaladin.

Wydawała	się	wyczerpana.

–	Ależ	to	ciężkie!	–	Uniosła	liść.	–	Przyniosłam	go	dla	ciebie.

Wziął	liść	w	dwa	palce.	Czarnozguba.	Trucizna.

–	Dlaczego	mi	go	przyniosłaś?	–	spytał	ostro.

–	Myślałam…	–	Syl	cofnęła	się.	–	Cóż,	tak	ostrożnie	przechowywałeś	tamte	liście.

Później	 je	 utraciłeś,	 kiedy	 próbowałeś	 pomóc	 tamtemu	 mężczyźnie	 w	 klatce.

Pomyślałam,	że	ucieszysz	się,	kiedy	dostaniesz	nowy.

Kaladin	 prawie	 się	 roześmiał.	 Nie	 miała	 pojęcia,	 co	 zrobiła,	 przyniosła	 mu	 liść jednej	 z	 najbardziej	 trujących	 roślin	 Rosharu,	 ponieważ	 chciała	 go	 uszczęśliwić.	 To było	absurdalne.	I	urocze.

–	 Wszystko	 zaczęło	 się	 psuć,	 kiedy	 straciłeś	 ten	 liść	 –	 powiedziała	 cicho	 Syl.	 – Wcześniej	walczyłeś.

–	Zawiodłem.

Skuliła	 się,	 uklękła	 na	 jego	 dłoni,	 mgielna	 sukienka	 otaczała	 jej	 nogi,	 a	 krople deszczu	przepływały	przez	nią,	marszcząc	jej	postać.

–	 Nie	 podoba	 ci	 się?	 Poleciałam	 tak	 daleko…	 Prawie	 się	 zapomniałam.	 Ale wróciłam.	Wróciłam,	Kaladinie.

–	Dlaczego?	Dlaczego	się	przejmujesz?

–	 Dlatego	 –	 odpowiedziała,	 przechylając	 głowę.	 –	 Wiesz,	 obserwowałam	 cię.	 W

wojsku.	 Zawsze	 znajdowałeś	 młodych,	 niewyszkolonych	 mężczyzn	 i	 chroniłeś	 ich, nawet	 jeśli	 przy	 tym	 narażałeś	 się	 na	 niebezpieczeństwo.	 Pamiętam.	 Słabo,	 ale pamiętam.

–	Zawiodłem	ich.	Już	nie	żyją.

–	Bez	ciebie	zginęliby	szybciej.	Sprawiłeś,	że	mieli	w	armii	rodzinę.	Pamiętam	ich wdzięczność.	To	mnie	na	początku	przyciągnęło.	Pomogłeś	im.

–	Nie	–	powiedział,	ściskając	czarnozgubę	w	palcach.	–	Wszystko,	czego	dotykam, usycha	i	ginie.	–	Zakołysał	się	na	krawędzi.	W	oddali	rozległ	się	grzmot.

–	Ci	ludzie	w	drużynie	mostowej	–	wyszeptała	Syl.	–	Mógłbyś	im	pomóc.

–	 Za	 późno.	 –	 Zamknął	 oczy,	 myśląc	 o	 martwym	 chłopcu.	 –	 Jest	 za	 późno.

Zawiodłem.	Oni	nie	żyją.	Wszyscy	umrą	i	nie	da	się	tego	zmienić.

–	 W	 takim	 razie	 czemu	 nie	 spróbować	 raz	 jeszcze?	 –	 Jej	 głos	 był	 cichy,	 jednak jakimś	sposobem	silniejszy	od	burzy.	–	Co	to	szkodzi?

Zawahał	się.

–	Tym	razem	nie	możesz	zawieść,	Kaladinie.	Powiedziałeś	to.	Wszyscy	i	tak	umrą.

Pomyślał	o	Tienie	i	jego	martwych	oczach	wpatrzonych	w	niebo.

–	Przez	większość	czasu,	kiedy	mówisz,	nie	wiem,	o	co	ci	chodzi	–	powiedziała.	– Mój	umysł	jest	zamglony.	Ale	jeśli	przejmujesz	się,	że	zrobisz	komuś	krzywdę,	to	chyba nie	powinieneś	się	obawiać	pomocy	mostowym.	Co	jeszcze	mógłbyś	im	zrobić?

–	Ja…

–	Jeszcze	jedna	próba,	Kaladinie	–	wyszeptała	Syl.	–	Proszę.

Jeszcze	jedna	próba…

Mężczyźni	 skuleni	 w	 koszarach,	 do	 których	 należał	 co	 najwyżej	 koc.	 Bojący	 się burzy.	Bojący	się	siebie	nawzajem.	Bojący	się,	co	przyniesie	następny	dzień.

Jeszcze	jedna	próba…

Myślał	 o	 tym,	 jak	 opłakiwał	 śmierć	 chłopca,	 którego	 nie	 znał.	 Chłopca,	 któremu nawet	nie	próbował	pomóc.

Jeszcze	jedna	próba.

Kaladin	 otworzył	 oczy.	 Był	 zmarznięty	 i	 zmoknięty,	 ale	 czuł,	 jak	 budzi	 się	 w	 nim malutki,	 ciepły	 płomyk	 zdecydowania.	 Zacisnął	 rękę,	 miażdżąc	 liść	 czarnozguby,	 po czym	wyrzucił	go	do	rozpadliny.	Opuścił	drugą	dłoń,	na	której	spoczywała	Syl.

Niepewnie	wzniosła	się	w	powietrze.

–	Kaladinie?

Odszedł	 od	 rozpadliny,	 bosymi	 stopami	 rozchlapywał	 kałuże	 i	 deptał	 pędy skałopąków.	Zbocze,	którym	schodził,	porastały	płaskie,	przypominające	łupek	rośliny, które	 otwierały	 się	 jak	 książki	 na	 deszcz,	 a	 dwie	 połówki	 łączyły	 pomarszczone, koronkowe,	czerwone	i	zielone	liście.	Życiospreny	–	małe	zielone	światełka,	jaśniejsze od	Syl,	lecz	drobne	jak	pyłek	–	tańczyły	wokół	roślin,	uskakując	przed	kroplami.

Kaladin	ruszył	dalej,	woda	spływała	po	zboczu	jak	małe	rzeki.	Powrócił	na	teren obozu.	 Plac	 był	 wciąż	 pusty.	 Był	 na	 nim	 tylko	 Gaz,	 który	 przywiązywał	 rozerwaną plandekę.

Kaladin	 prawie	 dotarł	 do	 mężczyzny,	 nim	 Gaz	 go	 zauważył.	 Żylasty	 sierżant skrzywił	się.

–	Jesteś	zbyt	wielkim	tchórzem,	żeby	doprowadzić	to	do	końca,	paniczu?	Cóż,	jeśli sądzisz,	że	oddam…

Zacharczał,	 kiedy	 Kaladin	 rzucił	 się	 naprzód	 i	 chwycił	 go	 za	 gardło.	 Gaz	 uniósł

rękę,	 lecz	 Kaladin	 odepchnął	 go	 i	 podciął	 mężczyznę,	 rzucając	 go	 na	 kamienie.

Sierżant	otworzył	szeroko	oczy,	z	bólu	i	zaskoczenia,	i	zaczął	się	szarpać	w	uchwycie Kaladina.

–	Świat	się	właśnie	zmienił,	Gaz	–	powiedział	Kaladin,	nachylając	się.	–	Umarłem w	tej	rozpadlinie.	Teraz	masz	do	czynienia	z	moim	żądnym	zemsty	duchem.

Szarpiąc	 się,	 Gaz	 gorączkowo	 szukał	 wzrokiem	 pomocy,	 której	 nigdzie	 nie	 było.

Kaladin	 nie	 miał	 problemów	 z	 przytrzymaniem	 go.	 Mostowi	 mieli	 jedną	 przewagę	 – jeśli	przeżyli	wystarczająco	długo,	dźwiganie	mostu	wyrabiało	mięśnie.

Kaladin	 poluzował	 chwyt	 na	 szyi	 Gaza,	 pozwalając	 mu	 złapać	 oddech.	 Po	 czym znów	się	nachylił.

–	 Zaczniemy	 od	 początku,	 ty	 i	 ja.	 Czysta	 karta.	 I	 chcę,	 żebyś	 od	 początku	 coś zrozumiał.	Już	nie	żyję.	Nie	możesz	mnie	skrzywdzić.	Zrozumiałeś?

Gaz	 powoli	 pokiwał	 głową,	 a	 wtedy	 Kaladin	 pozwolił	 mu	 wciągnąć	 kolejny	 łyk lodowatego,	wilgotnego	powietrza.

–	 Most	 numer	 cztery	 jest	 mój	 –	 stwierdził	 Kaladin.	 –	 Możesz	 przydzielać	 nam zadania,	 ale	 ja	 jestem	 dowódcą.	 Poprzedni	 dziś	 zginął,	 więc	 i	 tak	 musisz	 wybrać nowego.	Zrozumiałeś?

Gaz	znów	przytaknął.

–	 Szybko	 się	 uczysz	 –	 powiedział	 Kaladin	 i	 pozwolił	 mężczyźnie	 oddychać swobodnie.

Cofnął	 się,	 a	 wtedy	 Gaz	 podniósł	 się	 ostrożnie.	 W	 jego	 oczach	 była	 nienawiść, lecz	 ukryta.	 Wydawał	 się	 czymś	 zaniepokojony	 –	 i	 to	 czymś	 więcej	 niż	 groźbami Kaladina.

–	 Chcę	 przestać	 spłacać	 mój	 dług	 –	 dodał	 młodszy	 mężczyzna.	 –	 Ile	 zarabiają mostowi?

–	Dwie	czyste	marki	dziennie	–	odparł	Gaz	z	ponurą	miną	i	rozmasował	szyję.

Niewolnik	 zarabiał	 połowę.	 Jedna	 diamentowa	 marka.	 Nędzne	 odłamki,	 ale Kaladin	ich	potrzebował.	Musiał	także	utrzymać	Gaza	w	ryzach.

–	 Zacznę	 odbierać	 moją	 wypłatę	 –	 stwierdził	 –	 ale	 ty	 możesz	 zachować	 jedną markę	na	pięć.

Gaz	wzdrygnął	się	i	spojrzał	na	niego	w	półmroku.

–	Za	twoje	wysiłki.

–	Za	jakie	wysiłki?

Kaladin	podszedł	do	niego.

–	Za	twoje	wysiłki	niewchodzenia	mi	w	drogę,	na	Potępienie.	Zrozumiałeś?

Gaz	 znów	 pokiwał	 głową.	 Kaladin	 odszedł.	 Nie	 chciał	 marnować	 pieniędzy	 na łapówkę,	 ale	 Gaz	 potrzebował	 ciągłego,	 powtarzającego	 się	 przypomnienia,	 dlaczego nie	 powinien	 chcieć	 śmierci	 Kaladina.	 Jedna	 marka	 na	 pięć	 dni	 nie	 była	 zbyt znaczącym	przypomnieniem	–	ale	może	wystarczy	na	człowieka,	który	był	gotów	wyjść na	zewnątrz	w	trakcie	arcyburzy,	żeby	ochronić	swoje	kule.

Kaladin	wrócił	do	małych	koszar	mostu	numer	cztery,	otworzył	grube	drewniane

drzwi.	 Mężczyźni	 kulili	 się	 wewnątrz	 dokładnie	 tak	 samo,	 jak	 wcześniej.	 Ale	 coś	 się zmieniło.	Czy	zawsze	wyglądali	tak	żałośnie?

Owszem.	 To	 Kaladin	 się	 zmienił,	 nie	 oni.	 Poczuł	 dziwne	 przemieszczenie,	 jakby pozwolił	 sobie	 zapomnieć	 –	 choćby	 częściowo	 –	 o	 ostatnich	 dziewięciu	 miesiącach.

Sięgnął	 w	 przeszłość	 i	 rozważył	 mężczyznę,	 którym	 kiedyś	 był.	 Mężczyznę,	 który wciąż	walczył	i	robił	to	dobrze.

Nie	 mógł	 znów	 stać	 się	 tym	 mężczyzną	 –	 nie	 mógł	 wymazać	 blizn	 –	 ale	 mógł	 się uczyć	 od	 tego	 mężczyzny,	 podobnie	 jak	 nowy	 dowódca	 uczył	 się	 od	 zwycięskich generałów	 z	 przeszłości.	 Kaladin	 Burzą	 Błogosławiony	 umarł,	 ale	 Kaladin	 Mostowy pochodził	z	tej	samej	krwi.	Obiecujący	potomek.

Kaladin	 podszedł	 do	 pierwszej	 skulonej	 postaci.	 Mężczyzna	 nie	 spał	 –	 któż	 mógł

przespać	arcyburzę?	Tamten	skulił	się,	kiedy	Kaladin	ukląkł	obok	niego.

–	Jak	się	nazywasz?	–	spytał.

Syl	sfrunęła	i	wpatrzyła	się	w	jego	twarz.	Tamten	nie	mógł	jej	widzieć.

Mężczyzna	był	starszy,	miał	opadające	policzki,	brązowe	oczy	i	krótko	przycięte, posiwiałe	włosy.	Nosił	krótką	brodę	i	nie	miał	piętna	niewolnika.

–	Nazywasz	się?	–	powtórzył	stanowczo	Kaladin.

–	Niech	cię	burza!	–	powiedział	mężczyzna	i	przekręcił	się	na	drugi	bok.

Kaladin	zawahał	się,	po	czym	nachylił	się	i	odezwał	cicho.

–	Posłuchaj,	przyjacielu.	Możesz	albo	powiedzieć	mi,	jak	się	nazywasz,	albo	nadal będę	 cię	 zamęczał.	 Jeśli	 wciąż	 będziesz	 mi	 odmawiał,	 wyciągnę	 cię	 na	 tę	 burzę	 i powieszę	za	jedną	nogę	nad	rozpadliną,	aż	mi	powiesz.

Mężczyzna	 obejrzał	 się	 przez	 ramię.	 Kaladin	 powoli	 pokiwał	 głową,	 nie odrywając	spojrzenia	od	oczu	mężczyzny.

–	Teft	–	powiedział	w	końcu	tamten.	–	Nazywam	się	Teft.

–	To	nie	było	takie	trudne	–	zauważył	Kaladin,	wyciągając	rękę.	–	Jestem	Kaladin.

Twój	dowódca.

Mężczyzna	 zawahał	 się,	 po	 czym	 uścisnął	 mu	 rękę,	 marszcząc	 przy	 tym	 czoło.

Kaladin	przypominał	go	sobie.	Był	w	drużynie	od	jakiegoś	czasu,	co	najmniej	od	kilku tygodni.	 Wcześniej	 należał	 do	 innej	 drużyny.	 Jedną	 z	 kar	 dla	 mostowych,	 którzy dopuścili	się	wykroczeń,	było	przeniesienie	do	mostu	numer	cztery.

–	 Odpocznij	 –	 poradził	 Kaladin,	 puszczając	 dłoń	 Tefta.	 –	 Jutro	 czeka	 nas	 ciężki dzień.

–	Skąd	wiesz?	–	spytał	Teft,	drapiąc	się	po	brodzie.

–	Ponieważ	jesteśmy	mostowymi	–	wyjaśnił	Kaladin,	podnosząc	się.	–	Każdy	dzień jest	ciężki.

Teft	zawahał	się,	po	czym	na	jego	twarzy	pojawił	się	słaby	uśmiech.

–	Kelek	jeden	wie,	że	to	prawda.

Kaladin	 zostawił	 go	 i	 ruszył	 wzdłuż	 skulonych	 postaci.	 Podchodził	 do	 nich	 po kolei,	 namawiając	 lub	 grożąc,	 aż	 podawali	 mu	 swoje	 imiona.	 Wszyscy	 stawiali	 opór.

Zupełnie	 jakby	 imiona	 były	 ostatnim,	 co	 posiadali,	 i	 nie	 chcieli	 tanio	 ich	 sprzedać, choć	wydawali	się	zaskoczeni	–	może	nawet	ucieszeni	–	że	ktoś	ich	zapytał.

Pochwycił	te	imiona,	powtarzał	każde	w	głowie,	ściskał	je	niczym	cenne	klejnoty.

Imiona	się	liczyły.	Ludzie	się	liczyli.	Może	Kaladin	zginie	podczas	następnej	wyprawy, a	może	załamie	się,	dając	Amaramowi	ostatnie	zwycięstwo.	Ale	kiedy	usiadł	na	ziemi	i zaczął	planować,	czuł	ciepło	w	swoim	wnętrzu.

To	było	ciepło	podjętych	decyzji.	To	była	odpowiedzialność.

Syl	 wylądowała	 na	 jego	 nodze,	 kiedy	 siedział,	 szepcąc	 imiona	 mężczyzn.

Wydawała	 się	 pełna	 otuchy.	 Radosna.	 Szczęśliwa.	 On	 tego	 nie	 czuł.	 Czuł	 się	 ponury, zmęczony	i	mokry.	Ale	otulił	się	odpowiedzialnością,	którą	przyjął,	odpowiedzialnością za	tych	mężczyzn.	Trzymał	się	jej	jak	wspinacz	wiszący	na	skalnej	ścianie	i	ściskający ostatni	chwyt.

Znajdzie	sposób,	żeby	ich	chronić.





Koniec

części	pierwszej





Interludia

Ishikk	•	Nan	Balat	•	Szeth



Ishikk	 rozchlapywał	 wodę,	 idąc	 na	 spotkanie	 z	 dziwnymi	 cudzoziemcami.

Pogwizdywał	 cicho	 pod	 nosem,	 na	 jego	 ramionach	 spoczywało	 koromysło	 z	 wiadrami na	 obu	 końcach.	 Miał	 na	 sobie	 jeziorne	 sandały,	 zanurzone	 w	 wodzie,	 a	 do	 tego	 parę sięgających	 do	 kolan	 spodni.	 Żadnej	 koszuli.	 Niech	 go	 Nu	 Ralik	 broni!	 Porządny mieszkaniec	 Czystego	 Jeziora	 nie	 wkładał	 koszuli,	 kiedy	 świeciło	 słońce.	 Człowiek mógł	się	pochorować,	jeśli	miał	za	mało	słonecznego	światła.

Pogwizdywał,	 ale	 nie	 dlatego,	 że	 dzień	 był	 przyjemny.	 W	 rzeczy	 samej,	 dzień, który	dał	mu	Nu	Ralik,	był	okropny.	W	wiadrach	Ishikka	pływało	zaledwie	pięć	ryb,	z czego	cztery	należały	do	najpospolitszej	odmiany.	Przypływy	były	nieregularne,	jakby samo	 Czyste	 Jezioro	 wpadło	 w	 paskudny	 nastrój.	 Nadchodziły	 złe	 dni,	 to	 pewne	 jak słońce	i	przypływ.

Czyste	 Jezioro	 rozpościerało	 się	 we	 wszystkich	 kierunkach	 na	 odległość	 setek mil,	 a	 jego	 szklista	 powierzchnia	 była	 idealnie	 przezroczysta.	 Nawet	 w	 najgłębszym miejscu	 dno	 od	 migotliwej	 powierzchni	 dzieliło	 najwyżej	 sześć	 stóp	 –	 a	 przeważnie ciepła,	 powoli	 poruszająca	 się	 woda	 sięgała	 najwyżej	 do	 połowy	 łydki.	 Wypełniały	 ją malutkie	rybki,	różnobarwne	kremliki	i	rzekospreny,	podobne	do	węży.

Czyste	 Jezioro	 było	 życiem	 wcielonym.	 Swego	 czasu	 prawa	 do	 tej	 ziemi	 rościł

sobie	 król.	 Sela	 Tales,	 tak	 nazywano	 ten	 naród,	 jedno	 z	 Królestw	 Epoki.	 Cóż,	 mogli sobie	nadawać	dowolne	nazwy,	ale	Nu	Ralik	wiedział,	że	granice	naturalne	są	o	wiele ważniejsze	od	granic	narodów.	Ishikk	był	Czystojeziornym.	Przede	wszystkim	i	ponad wszystko.	Na	przypływ	i	słońce.

Szedł	 pewnie	 przez	 wodę,	 choć	 czasem	 dno	 bywało	 niebezpieczne.	 Przyjemnie

ciepła	 woda	 obmywała	 jego	 nogi	 tuż	 pod	 kolanami,	 a	 on	 sam	 nie	 chlapał	 zbytnio.

Wiedział,	 że	 należy	 poruszać	 się	 powoli,	 nie	 opierał	 całego	 ciężaru	 ciała	 na	 nodze, zanim	nie	upewnił	się,	że	nie	stanął	na	kolcopędzie	albo	ostrej	krawędzi	skały.

Przed	nim	szklistą	doskonałość	przerywała	wioska	Fu	Abra,	skupisko	budynków

postawionych	 na	 kamiennych	 blokach	 pod	 wodą.	 Ich	 kopulaste	 dachy	 sprawiały,	 że wyglądem	 przypominały	 wyrastające	 z	 ziemi	 skałopąki.	 Były	 jedynym,	 co	 na przestrzeni	wielu	mil	przecinało	powierzchnię	Jeziora.

W	okolicy	kręcili	się	inni	ludzie,	poruszając	się	takim	samym	powolnym	krokiem.

Przez	 wodę	 dawało	 się	 biec,	 ale	 rzadko	 był	 powód.	 Co	 mogło	 być	 tak	 ważne,	 żeby człowiek	musiał	chlapać	i	hałasować,	żeby	się	do	tego	dostać?

Ishikk	 potrząsnął	 głową.	 Jedynie	 cudzoziemcy	 tak	 się	 śpieszyli.	 Skinął	 głową Thaspicowi,	 ciemnoskóremu	 mężczyźnie,	 który	 minął	 go,	 ciągnąc	 małą	 tratwę.	 Leżała na	niej	niewielka	sterta	tkanin	–	pewnie	wybrał	się,	żeby	zrobić	pranie.

–	Witaj,	Ishikku	–	odezwał	się	drobny	mężczyzna.	–	Jak	tam	połowy?

–	Koszmarnie.	Vun	Makak	poważnie	mnie	dziś	doświadczył.	A	u	ciebie?

–	Zgubiłem	koszulę	podczas	prania	–	odparł	Thaspic	przyjemnym	głosem.

–	Ach,	tak	to	już	bywa.	Czy	moi	cudzoziemcy	dotarli?

–	Pewnie.	Są	u	Maib.

–	 Vun	 Makak	 da,	 że	 nie	 wyjedzą	 jej	 wszystkiego	 –	 stwierdził	 Ishikk,	 nie

przerywając	marszu.	–	Ani	nie	zarażą	jej	swoimi	nieustannymi	zmartwieniami.

–	 Oby	 słońce	 i	 przypływy	 dały!	 –	 zgodził	 się	 Thaspic	 ze	 śmiechem,	 nie

przerywając	marszu.

Dom	 Maib	 znajdował	 się	 w	 pobliżu	 środka	 wioski.	 Ishikk	 nie	 był	 pewien,

dlaczego	chciała	mieszkać	w	budynku.	Większość	nocy	przesypiał	spokojnie	na	swojej

tratwie.	Na	Czystym	Jeziorze	nigdy	nie	robiło	się	zimno,	za	wyjątkiem	arcyburz,	a	i	te dawało	się	przetrwać,	jeśli	Nu	Ralik	pozwolił.

Kiedy	 nadchodziły	 arcyburze,	 Czyste	 Jezioro	 znikało	 w	 studniach	 i	 otworach,

więc	 wystarczało	 jedynie	 wepchnąć	 tratwę	 w	 szparę	 między	 dwiema	 skalnymi

graniami	 i	 skulić	 się	 pod	 nią,	 by	 przetrwać	 wściekłość	 burzy.	 Tutejsze	 arcyburze	 nie były	 tak	 paskudne	 jak	 na	 wschodzie,	 gdzie	 rzucały	 skałami	 i	 niszczyły	 budynki.	 Och, słyszał	opowieści	 o	 takim	 życiu.	 Nu	 Ralik	 da,	 że	 nigdy	 nie	 będzie	 musiał	 udać	 się	 do tak	straszliwego	miejsca.

Poza	tym,	tam	pewnie	było	zimno.	Ishikk	litował	się	nad	tymi,	którzy	musieli	żyć

w	zimnie.	Dlaczego	nie	przybyli	nad	Czyste	Jezioro?

Nu	 Ralik	 da,	 że	 tego	 nie	 zrobią,	 pomyślał,	 idąc	 w	 stronę	 domu	 Maib.	 Gdyby wszyscy	wiedzieli,	jak	miło	jest	na	Jeziorze,	z	pewnością	chcieliby	na	nim	zamieszkać i	człowiek	ciągle	by	się	potykał	o	jakiegoś	cudzoziemca!

Wszedł	do	budynku.	Podłoga	znajdowała	się	na	tyle	nisko,	że	pokrywało	ją	kilka

cali	 wody	 –	 Czystojeziorni	 tak	 woleli.	 Tak	 było	 naturalnie,	 choć	 jeśli	 następował

odpływ,	czasem	w	budynkach	robiło	się	sucho.

Wokół	 jego	 stóp	 krążyły	 małe	 rybki.	 Pospolite,	 nic	 niewarte.	 Maib	 gotowała	 w kociołku	 zupę	 rybną,	 skinęła	 mu	 głową.	 Była	 krępą	 kobietą,	 która	 od	 lat	 próbowała usidlić	 Ishikka,	 swoim	 doskonałym	 gotowaniem	 skłonić	 go	 do	 zawarcia	 małżeństwa.

Może	pewnego	dnia	jej	na	to	pozwoli.

Jego	cudzoziemcy	siedzieli	w	kącie,	przy	stoliku,	który	jedynie	oni	mogli	wybrać

–	tym	odrobinę	wyższym,	z	podnóżkami,	by	obcy	nie	musieli	sobie	moczyć	stóp.	Na	Nu

Ralika,	jacy	głupcy!	–	pomyślał	z	rozbawieniem.	Wewnątrz,	nie	na	słońcu,	w	koszulach

dla	 ochrony	 przed	 jego	 ciepłem,	 stopy	 wyjęte	 z	 przypływów.	 Nic	 dziwnego,	 że	 ich myśli	są	takie	dziwne.

Postawił	wiadra	i	skinął	Maib	głową.

Spojrzała	na	niego.

–	Dobry	połów?

–	Koszmarny.

–	Ach	tak.	Dostaniesz	zupę	za	darmo.	By	wynagrodzić	przekleństwo	Vun	Makaka.

–	 Dziękuję	 ci	 uprzejmie	 –	 powiedział,	 biorąc	 z	 jej	 rąk	 miseczkę	 z	 parującym płynem.

Uśmiechnęła	 się.	 Teraz	 był	 jej	 coś	 winien.	 Wystarczająco	 wiele	 miseczek,	 a

będzie	musiał	ją	poślubić.

–	W	wiadrze	masz	kolgryla	–	zauważył.	–	Złapałem	go	dziś	wczesnym	rankiem.

Na	 jej	 pulchnej	 twarzy	 pojawiła	 się	 niepewność.	 Kolgryl	 był	 zaiste	 szczęśliwą rybą.	Po	zjedzeniu,	na	dobry	miesiąc	leczył	bolące	stawy,	a	czasami	dawał	przewidzieć odwiedziny	przyjaciół,	pozwalając	odczytywać	kształty	chmur.	Maib	bardzo	je	lubiła	ze względu	na	bóle	palców,	które	zesłał	na	nią	Nu	Ralik.	Jeden	kolgryl	wystarczał	na	dwa tygodnie	zupy	i	w	takim	wypadku	to	ona	zostałaby	jego	dłużniczką.

–	 Niech	 Vun	 Makak	 na	 ciebie	 spojrzy	 –	 mruknęła	 z	 irytacją,	 podchodząc	 do

wiadra.	–	Rzeczywiście,	to	kolgryl.	Jak	ja	mam	cię	złapać,	człowieku?

–	 Jestem	 rybakiem,	 Maib	 –	 powiedział,	 siorbiąc	 zupę.	 Miseczka	 miała	 kształt ułatwiający	siorbanie.	–	Rybaka	trudno	złapać.	Wiesz	o	tym.

Śmiejąc	 się	 pod	 nosem,	 ruszył	 w	 stronę	 swoich	 cudzoziemców,	 zaś	 ona

wyciągnęła	rybę.

Było	 ich	 trzech.	 Dwóch	 ciemnoskórych	 Makabaków,	 choć	 byli	 to	 najdziwniejsi

Makabacy,	jakich	widział	w	życiu.	Jeden	miał	masywne	kończyny,	choć	większość	jego

rodaków	 była	 drobnej	 budowy,	 i	 był	 całkiem	 łysy.	 Drugi	 był	 wyższy,	 miał	 krótkie ciemne	 włosy,	 wyraźną	 muskulaturę	 i	 szerokie	 bary.	 Ze	 względu	 na	 charakter,	 Ishikk nazywał	ich	w	myślach	Zrzędą	i	Bezpośrednim.

Trzeci	 mężczyzna	 miał	 lekko	 opaloną	 skórę,	 jak	 Alethi.	 Ale	 też	 nie	 wyglądał	 do końca	 właściwie.	 Jego	 oczy	 miały	 nieodpowiedni	 kształt,	 a	 akcent	 zupełnie	 nie przypominał	 Alethich.	 Mówił	 w	 języku	 selay	 gorzej	 od	 pozostałych.	 Wydawał	 się jednak	zamyślony.	Ishikk	nazywał	go	Myślicielem.

Ciekawe,	 skąd	 się	 wzięła	 ta	 blizna	 na	 jego	 głowie,	 pomyślał	 Ishikk.	 Życie	 poza Czystym	 Jeziorem	 było	 bardzo	 niebezpieczne.	 Mnóstwo	 wojen,	 szczególnie	 na wschodzie.

–	 Spóźniłeś	 się,	 wędrowcze	 –	 powiedział	 wysoki,	 sztywny	 Bezpośredni.	 Miał

sylwetkę	i	maniery	żołnierza,	choć	żaden	z	trójki	nie	nosił	broni.

∗	∗	∗

Ishikk	zmarszczył	czoło,	usiadł	i	niechętnie	wyjął	stopy	z	wody.

–	Czy	nie	mamy	dzisiaj	warli?

–	Dzień	się	zgadza,	przyjacielu	–	stwierdził	Zrzęda.	–	Ale	mieliśmy	spotkać	się	w

południe.	Zrozumiałeś?	–	Zazwyczaj	to	on	mówił.

–	 To	 całkiem	 niedawno	 –	 odparł	 Ishikk.	 Naprawdę.	 Kto	 zwracał	 uwagę	 na

godzinę?	Cudzoziemcy.	Zawsze	tacy	zajęci.

Zrzęda	 jedynie	 potrząsnął	 głową,	 kiedy	 Maib	 przyniosła	 im	 zupę.	 Jej	 dom	 był

jedynym,	 co	 w	 wiosce	 mogło	 uchodzić	 za	 gospodę.	 Zostawiła	 Ishikkowi	 miękką

płócienną	 serwetkę	 i	 kubek	 słodkiego	 wina,	 próbując	 jak	 najszybciej	 odpłacić	 się	 za rybę.

–	 W	 porządku	 –	 powiedział	 Zrzęda.	 –	 Chcielibyśmy	 usłyszeć	 twój	 raport,

przyjacielu.

–	 W	 ciągu	 tego	 miesiąca	 byłem	 w	 Fu	 Ralis,	 Fu	 Namir,	 Fu	 Albast	 i	 Fu	 Moorin	 – powiedział	Ishikk,	siorbiąc	zupę.	–	Nikt	nie	widział	mężczyzny,	którego	szukacie.

–	Zadawałeś	właściwe	pytania?	–	spytał	Bezpośredni.	–	Pewien	jesteś?

–	Oczywiście,	że	tak	–	odparł	Ishikk.	–	Robię	to	już	całe	wieki.

–	Pięć	miesięcy	–	poprawił	Bezpośredni.	–	I	żadnych	efektów.

Ishikk	wzruszył	ramionami.

–	Chcecie,	żebym	wymyślał	historyjki?	Vun	Makakowi	by	się	to	spodobało.

–	Nie,	żadne	historyjki,	przyjacielu	–	odparł	Zrzęda.	–	Chcemy	prawdy.

–	Cóż,	usłyszeliście	ją	ode	mnie.

–	Przysięgniesz	na	Nu	Ralika,	tego	waszego	boga?

–	Cicho!	–	przerwał	mu	Ishikk.	–	Nie	wypowiadajcie	jego	imienia.	Głupi	jesteście?

Zrzęda	zmarszczył	czoło.

–	 Ale	 on	 jest	 waszym	 bogiem.	 Rozumiesz?	 Czy	 jego	 imię	 jest	 święte?	 Nie	 należy go	wypowiadać?

Cudzoziemcy	byli	tacy	głupi.	Oczywiście,	że	Nu	Ralik	był	ich	bogiem,	ale	zawsze

się	 udawało,	 że	 nim	 nie	 jest.	 Należało	 przekonać	 Vun	 Makaka	 –	 jego	 młodszego, złośliwego	brata	–	że	to	jemu	oddawało	się	część,	bo	inaczej	zrobiłby	się	zazdrosny.	O

takich	rzeczach	można	było	bezpiecznie	rozmawiać	jedynie	w	świętej	grocie.

–	 Przysięgam	 na	 Vun	 Makaka	 –	 powiedział	 z	 naciskiem	 Ishikk.	 –	 Niech	 mnie

strzeże	lub	przeklina,	jak	uzna	za	słuszne.	Sumiennie	przeprowadziłem	poszukiwania.

Nie	widziano	żadnego	cudzoziemca	podobnego	do	waszego	opisu	–	o	białych	włosach,

bystrym	języku	i	twarzy	jak	grot	strzały.

–	Czasami	farbuje	włosy	–	zauważył	Zrzęda.	–	I	przebiera	się.

–	 Pytałem	 z	 użyciem	 imion,	 które	 mi	 podaliście.	 Nikt	 go	 nie	 widział.	 Cóż,	 może mógłbym	 znaleźć	 wam	 rybę,	 która	 mogłaby	 go	 zlokalizować.	 –	 Ishikk	 podrapał	 się	 po zaroście.	 –	 Założę	 się,	 że	 króciakowi	 by	 się	 to	 udało.	 Ale	 znalezienie	 go	 może	 mi zabrać	sporo	czasu.

Cała	trójka	spojrzała	na	niego.

–	Wiecie,	w	tych	rybach	coś	może	być	–	stwierdził	Bezpośredni.

–	Przesąd	–	sprzeciwił	się	Zrzęda.	–	Ty	zawsze	szukasz	przesądów,	Vao.

Mężczyzna	 tak	 naprawdę	 wcale	 nie	 nazywał	 się	 Vao,	 Ishikk	 był	 pewien,	 że

używają	 fałszywych	 imion.	 Dlatego	 właśnie	 sam	 nadał	 im	 imiona	 –	 jeśli	 podali	 mu nieprawdziwe,	on	odpowie	im	tym	samym.

–	A	ty,	Temoo?	–	warknął	Zrzęda.	–	Nie	możemy	się	rozgadywać…

–	Panowie	–	odezwał	się	Myśliciel.

Skinieniem	 głowy	 wskazał	 na	 Ishikka,	 który	 nadal	 siorbał	 zupę.	 Cała	 trójka

przeszła	na	inny	język	i	nadal	dyskutowała.

Ishikk	przysłuchiwał	im	się,	próbując	ocenić,	jaki	to	język.	Nigdy	sobie	nie	radził

z	obcymi	językami.	A	po	co	mu	były?	Nie	pomagały	w	łapaniu	ani	sprzedaży	ryb.

Naprawdę	 szukał	 ich	 człowieka.	 Dużo	 się	 kręcił	 po	 okolicy,	 odwiedził	 wiele

miejsc	 wokół	 Czystego	 Jeziora.	 To	 dlatego	 między	 innymi	 nie	 chciał	 się	 dać	 złapać Maib.	 Musiałby	 się	 ustatkować,	 a	 to	 nie	 pomagało	 w	 łapaniu	 ryb.	 A	 w	 każdym	 razie tych	rzadkich.

Nawet	 się	 nie	 zastanawiał,	 dlaczego	 szukają	 tego	 Hoida,	 kimkolwiek	 był.

Cudzoziemcy	 zawsze	 szukali	 rzeczy,	 których	 nie	 mogli	 mieć.	 Ishikk	 odsunął	 się	 od

stołu	 i	 wsunął	 palce	 stóp	 do	 wody.	 To	 mu	 sprawiło	 przyjemność.	 W	 końcu	 tamci skończyli	kłótnię.	Wydali	mu	polecenia,	podali	sakiewkę	kul	i	weszli	do	wody.

Jak	 większość	 cudzoziemców,	 nosili	 grube	 buty,	 które	 sięgały	 im	 aż	 do	 kolan.

Rozchlapywali	wodę,	idąc	w	stronę	wyjścia.	Ishikk	podążył	za	nimi,	pomachał	do	Maib

i	podniósł	wiadra.	Miał	zamiar	wrócić	na	wieczorny	posiłek.

Może	jednak	powinienem	pozwolić,	żeby	mnie	złapała,	pomyślał,	wychodząc	znów

na	słońce	i	oddychając	z	ulgą.	Nu	Ralik	wie,	że	się	starzeję.	Miło	by	było	odpocząć.

Jego	 cudzoziemcy	 szli	 przez	 Czyste	 Jezioro.	 Zrzęda	 szedł	 ostatni.	 Wydawał	 się bardzo	niezadowolony.

–	 Gdzie	 jesteś,	 Wędrowcze?	 Cóż	 to	 za	 szaleńcza	 misja?	 –	 Później	 dodał	 we

własnym	języku:	–	 Alavanta	kamaloo	kayana.

Ruszył	za	towarzyszami.

–	Cóż,	że	„szaleńcza”	masz	rację	–	powiedział	Ishikk	ze	śmiechem,	odwrócił	się	w

swoją	stronę	i	ruszył	sprawdzić	pułapki.



Nan	Balat	lubił	zabijać.

Nie	 ludzi.	 Nigdy	 ludzi.	 Ale	 zwierzęta	 mógł	 zabijać.	 Szczególnie	 te	 małe.	 Nie wiedział	dlaczego	to	sprawiało,	że	czuł	się	lepiej,	tak	po	prostu	było.

Siedział	na	ganku	posiadłości,	odrywając	jedno	po	drugim	odnóża	małego	kraba.

Za	 każdym	 razem	 rozlegał	 się	 przyjemny	 trzask	 –	 z	 początku	 ciągnął	 lekko,	 a	 wtedy zwierzę	 sztywniało.	 Wówczas	 zaczynał	 ciągnąć	 mocniej,	 a	 ono	 się	 szarpało.	 Tkanka stawiała	 opór,	 po	 czym	 zaczynała	 się	 rozrywać	 i	 rozlegał	 się	 trzask.	 Krab	 szarpał	 się dalej,	a	Nan	Balat	uniósł	odnóże,	ściskając	stwora	dwoma	palcami	drugiej	dłoni.

Westchnął	 z	 zadowoleniem.	 Wyrwanie	 odnóża	 go	 uspokoiło,	 sprawiło,	 że	 ból

ustąpił.	Wyrzucił	nogę	przez	ramię	i	sięgnął	po	następną.

Nie	lubił	wspominać	o	swoim	zwyczaju.	Nie	rozmawiał	o	nim	nawet	z	Eylitą.	Po

prostu	tak	robił.	Jakoś	trzeba	zachowywać	zdrowe	zmysły.

Skończył	 z	 nogami,	 po	 czym	 wstał,	 oparł	 się	 o	 laskę	 i	 spojrzał	 ponad	 ogrodami Davarów,	 na	 które	 składały	 się	 kamienne	 mury	 porośnięte	 różnorodnymi	 pnączami.

Były	 piękne,	 choć	 jedynie	 Shallan	 naprawdę	 je	 doceniała.	 Te	 okolice	 Jah	 Keved	 –	 na zachód	 i	 południe	 od	 Alethkaru,	 położone	 wyżej	 i	 przecinane	 górami	 w	 rodzaju Szczytów	 Rogożerców	 –	 obfitowały	 w	 pnącza.	 Wyrastały	 na	 wszystkim,	 pokrywały posiadłość,	 rozrastały	 się	 na	 stopniach.	 W	 dziczy	 zwieszały	 się	 z	 drzew,	 zarastały skalne	przestrzenie	i	były	wszechobecne	niczym	trawa	w	innych	okolicach	Rosharu.

Balat	 podszedł	 do	 krańca	 ganku.	 Słyszał	 śpiew	 dzikich	 pieśników,	 drapiących	 w pofalowane	 skorupy.	 Każdy	 wygrywał	 inny	 rytm	 i	 nuty,	 choć	 nie	 można	 było	 tego nazwać	 melodią.	 Melodie	 były	 dziełem	 ludzi,	 nie	 zwierząt.	 Ale	 każda	 była	 pieśnią	 i czasami	jakby	akompaniowały	sobie	nawzajem.

Balat	 ostrożnie	 schodził	 po	 schodach,	 pnącza	 drżały	 i	 cofały	 się	 przed	 jego stopami.	Minęło	niemal	sześć	miesięcy	od	wyjazdu	Shallan.	Tego	ranka	dostali	od	niej wieści	 przez	 łączotrzcinę.	 Udało	 się	 jej	 wprowadzić	 w	 życie	 pierwszą	 część	 planu	 i została	podopieczną	Jasnah	Kholin.	I	tak	oto	jego	siostrzyczka	–	która	nigdy	wcześniej nie	 opuściła	 ich	 posiadłości	 –	 była	 gotowa	 obrabować	 najpotężniejszą	 kobietę	 na świecie.

Schodzenie	 po	 schodach	 było	 dla	 niego	 przygnębiająco	 ciężkim	 zadaniem.	 Mam dwadzieścia	 trzy	 lata,	 pomyślał,	 i	 już	 jestem	 kaleką.	 Wciąż	 czuł	 ciągły,	 uśpiony	 ból.

Złamanie	 było	 poważne	 i	 chirurg	 prawie	 amputował	 mu	 nogę.	 Może	 powinien	 być wdzięczny,	 że	 nie	 okazało	 się	 to	 konieczne,	 ale	 wiedział,	 że	 do	 końca	 życia	 będzie chodzić	o	lasce.

Scrak	 bawiła	 się	 czymś	 na	 zieleńcu,	 miejscu,	 gdzie	 uprawiano	 trawy	 i	 usuwano pnącza.	 Duża	 suka	 ostrogara	 przetaczała	 się,	 gryząc	 coś,	 a	 jej	 czułki	 przylegały	 do głowy.

–	Scrak	–	zawołał	Balak,	kuśtykając	w	jej	stronę	–	co	tam	masz,	dziewczyno?

Suka	 podniosła	 wzrok	 na	 pana,	 nadstawiając	 czułki.	 Zatrąbiła	 dwoma

nakładającymi	się	głosami,	po	czym	wróciła	do	zabawy.

Przeklęty	 stwór,	 pomyślał	 z	 sympatią	 Balat,	 nigdy	 mnie	 nie	 słucha.	 Od	 lat

hodował	ostrogary	i	odkrył	–	jak	wielu	przed	nim	–	że	im	bystrzejsze	było	zwierzę,	tym mniej	 skłonne	 do	 posłuszeństwa.	 Owszem,	 Scrak	 była	 lojalna,	 ale	 ignorowała	 go	 w drobnych	kwestiach.	Jak	dziecko	próbujące	udowodnić	swoją	niezależność.

Zbliżywszy	 się	 zobaczył,	 że	 Scrak	 złapała	 pieśnika.	 Stwór	 wielkości	 pięści	 miał

kształt	 spiczastego	 dysku	 z	 czterema	 ramionami,	 które	 wyrastały	 z	 boków	 i

wygrywały	melodie	na	skorupie.	Znajdujące	się	pod	spodem	cztery	nogi	w	normalnych

warunkach	 pozwalały	 mu	 trzymać	 się	 skał,	 lecz	 Scrak	 je	 odgryzła.	 Podobnie	 jak	 dwa ramiona,	 udało	 jej	 się	 również	 naruszyć	 skorupę.	 Balat	 chciał	 zabrać	 stwora,	 żeby oderwać	 pozostałe	 dwa	 ramiona,	 ale	 uznał,	 że	 lepiej	 nie	 przerywać	 ostrogarowi zabawy.

Scrak	 upuściła	 pieśnika	 i	 spojrzała	 na	 Balata,	 nadstawiając	 czujnie	 czułki.	 Była lśniąca	 i	 smukła,	 usiadła	 na	 zadnich	 łapach,	 wyciągając	 przed	 siebie	 cztery	 nogi.

Ostrogary	nie	miały	skorupy	ani	skóry,	lecz	ich	ciała	porastało	ich	połączenie,	gładkie w	 dotyku	 i	 bardziej	 elastyczne	 niż	 prawdziwa	 skorupa,	 ale	 twardsze	 od	 skóry	 i złożone	 z	 nakładających	 się	 na	 siebie	 elementów.	 Ostrogar	 wydawał	 się zainteresowany,	 głębokie	 czarne	 oczy	 wpatrywały	 się	 w	 Balata.	 Zwierzę	 zatrąbiło cicho.

Balat	uśmiechnął	się,	wyciągnął	rękę	i	podrapał	za	otworami	usznymi	ostrogara.

Suka	 oparła	 się	 o	 niego	 –	 pewnie	 ważyła	 tyle	 samo,	 co	 on.	 Większe	 sztuki	 sięgały ludziom	do	pasa,	ale	Scrak	należała	do	drobniejszej,	szybszej	rasy.

Pieśnik	zadrżał,	a	wtedy	Scrak	rzuciła	się	na	niego,	miażdżąc	mu	skorupę	silnymi

zewnętrznymi	żuwaczkami.

–	Czy	jestem	tchórzem,	Scrak?	–	spytał	Balat,	siadając	na	ławce.

Odstawił	 laskę	 i	 chwycił	 niewielkiego	 kraba,	 który	 ukrywał	 się	 z	 boku	 ławki, przybrawszy	biały	odcień	skorupy,	by	zniknąć	na	tle	kamienia.

Uniósł	 wijącego	 się	 stwora.	 Trawę	 na	 zieleńcu	 wyhodowano,	 by	 była	 mniej

płochliwa	 i	 wysuwała	 się	 ze	 swoich	 otworów	 tuż	 po	 jego	 przejściu.	 Inne	 egzotyczne rośliny	 rozkwitały,	 wysuwając	 się	 ze	 skorup	 lub	 otworów	 w	 ziemi	 i	 wkrótce	 wokół

niego	 kołysały	 się	 czerwone,	 pomarańczowe	 i	 niebieskie	 plamy.	 Okolica	 wokół

ostrogara	pozostała	oczywiście	jałowa.	Scrak	stanowczo	zbyt	dobrze	bawiła	się	swoją

ofiarą	i	nawet	hodowlane	rośliny	wolały	się	ukryć.

–	Ja	nie	mógłbym	wyruszyć	za	Jasnah	–	stwierdził	Balat	i	zaczął	odrywać	odnóża

kraba.	–	Jedynie	kobieta	mogłaby	się	zbliżyć	do	niej	na	tyle,	by	ukraść	Dusznik.	Taką

decyzję	podjęliśmy.	Poza	tym,	ktoś	musiał	zostać	i	zatroszczyć	się	o	potrzeby	rodu.

Jego	 usprawiedliwienia	 były	 puste.	 Czuł	 się	 jak	 tchórz.	 Wyrwał	 jeszcze	 kilka odnóży,	ale	nie	sprawiło	mu	to	przyjemności.	Krab	był	za	mały	i	nogi	odrywały	się	zbyt łatwo.

–	 Ten	 plan	 pewnie	 i	 tak	 się	 nie	 powiedzie	 –	 powiedział,	 wyrywając	 ostatnie odnóża.

Dziwnie	było	patrzeć	na	stwora	bez	nóg.	Krab	wciąż	żył.	Ale	nie	było	tego	po	nim

widać.	Bez	odnóży,	którymi	mógłby	machać,	wydawał	się	martwy	jak	kamień.

Ręce,	 pomyślał,	 machamy	 nimi,	 by	 wydawało	 się,	 że	 żyjemy.	 Do	 tego	 służą.

Wsunął	 palce	 między	 połówki	 skorupy	 kraba	 i	 zaczął	 je	 odrywać.	 Tu	 przynajmniej poczuł	przyjemny	opór.

Byli	 zniszczoną	 rodziną.	 Lata	 znoszenia	 ataków	 złości	 ojca	 doprowadziły	 Ashę Jushu	 do	 występku,	 a	 Teta	 Wikima	 do	 rozpaczy.	 Jedynie	 Balat	 wyszedł	 bez	 szwanku.

Balat	i	Shallan.	Ją	pozostawiono	w	spokoju.	Czasami	Balat	czuł	do	niej	za	to	nienawiść, ale	 jak	 można	 nienawidzić	 kogoś	 takiego	 jak	 Shallan?	 Nieśmiałego,	 cichego, delikatnego.

Nie	 powinienem	 jej	 puszczać,	 pomyślał.	 Musiało	 być	 jakieś	 inne	 wyjście.	 Sama sobie	 nigdy	 nie	 poradzi,	 pewnie	 była	 przerażona.	 Cud,	 że	 udało	 jej	 się	 osiągnąć	 tak wiele.

Wyrzucił	 kawałki	 kraba	 za	 plecy.	 Gdyby	 tylko	 Helaran	 żył.	 Ich	 najstarszy	 brat, zwany	 wówczas	 Nan	 Helaranem,	 był	 bowiem	 najstarszym	 synem	 –	 wielokrotnie sprzeciwiał	się	ojcu.	Cóż,	teraz	nie	żył,	podobnie	jak	ich	ojciec.	Została	rodzina	kalek.

–	 Balat!	 –	 zawołał	 ktoś.	 Na	 ganku	 pojawił	 się	 Wikim.	 Młodszy	 mężczyzna

najwyraźniej	wyszedł	już	z	ostatniego	ataku	melancholii.

–	Co	takiego?	–	spytał	Balat,	podnosząc	się.

Wikim	zbiegł	po	schodach;	pnącza,	a	później	trawy,	cofały	się	przed	nim.

–	Mamy	problem.

–	Jak	wielki?

–	Spory,	powiedziałbym.	Chodź.



Szeth-syn-syn-Vallano,	 Kłamca	 z	 Shinovatu	 siedział	 na	 drewnianej	 podłodze

tawerny,	 a	 jego	 brązowe	 spodnie	 powoli	 nasiąkały	 piwem.	 Jego	 ubranie,	 brudne, znoszone	i	postrzępione,	bardzo	się	różniło	od	prostych,	lecz	eleganckich	białych	szat, które	nosił	pięć	lat	wcześniej,	kiedy	zabił	króla	Alethkaru.

Siedział	ze	spuszczoną	głową	i	dłońmi	opartymi	na	kolanach,	nie	miał	przy	sobie

broni.	 Od	 lat	 nie	 przyzywał	 Ostrza	 Odprysku,	 miał	 też	 wrażenie,	 że	 równie	 długo	 się nie	 kąpał.	 Jeśli	 wyglądał	 jak	 wrak	 człowieka,	 tak	 też	 go	 traktowano.	 Komuś	 takiemu nikt	nie	każe	zabijać.

–	 Mówisz,	 że	 on	 zrobi,	 co	 powiesz?	 –	 spytał	 jeden	 z	 górników	 siedzących	 przy stole.

Ubiór	 mężczyzny	 był	 w	 niewiele	 lepszym	 stanie	 od	 stroju	 Szetha,	 tak	 brudny,	 że trudno	było	odróżnić	usmoloną	skórę	od	usmolonej	tkaniny.	Było	ich	czterech,	trzymali w	 dłoniach	 ceramiczne	 kubki.	 Śmierdziało	 błotem	 i	 potem.	 Sufit	 był	 nisko,	 okna	 – wyłącznie	 od	 zawietrznej	 –	 stanowiły	 wąskie	 szpary.	 Blat	 stołu	 przytrzymywało	 kilka rzemieni,	gdyż	drewno	pękło	na	całej	długości.

Took	 –	 obecny	 pan	 Szetha	 –	 postawił	 swój	 kubek	 na	 przechylonym	 blacie,	 który pod	ciężarem	jego	ręki	opadł	jeszcze	bardziej.

–	Pewno.	Hej,	kurp,	popacz	na	mie.

Szeth	podniósł	wzrok.	W	miejscowym	bavskim	dialekcie	„kurp”	znaczyło	dziecko.

Szeth	 był	 przyzwyczajony	 do	 takich	 niepochlebnych	 określeń.	 Choć	 miał	 już

trzydzieści	 pięć	 lat,	 a	 przed	 siedmioma	 nazwano	 go	 Kłamcą,	 typowe	 dla	 jego	 ludu wielkie,	 okrągłe	 oczy,	 niski	 wzrost	 i	 tendencja	 do	 łysienia	 sprawiały,	 że	 ludzie	 ze wschodu	twierdzili,	iż	wyglądają	jak	dzieci.

–	Wstań	–	powiedział	Took.

Szeth	to	zrobił.

–	Podskocz.

Wypełnił	polecenie.

–	Wylej	sobie	piwo	Tona	na	głowe.

Szeth	sięgnął	po	nie.

–	Ej!	–	powiedział	Ton,	zabierając	kubek.	–	Nic	z	tego.	Jo	jeszcze	nie	skończył.

–	 Gdybyś	 skończył	 –	 odezwał	 się	 Took	 –	 nie	 mógłby	 wylać	 go	 sobie	 na	 głowe,	 co nie?

–	Niech	zrobi	coś	innego,	Took	–	zaproponował	Ton.

–	 Dobra.	 –	 Took	 wyjął	 nóż	 zza	 cholewy	 i	 rzucił	 go	 Szethowi.	 –	 Kurp,	 potnij	 sobie renke.

–	 Took…	 –	 odezwał	 się	 jeden	 z	 pozostałych,	 zakatarzony	 mężczyzna	 imieniem

Amark.	–	Wiesz,	to	nie	w	porządku.

Took	 nie	 cofnął	 rozkazu,	 więc	 Szeth	 wypełnił	 go,	 wziął	 nóż	 i	 przeciął	 ciało	 na ramieniu.	Wokół	brudnego	ostrza	popłynęła	krew.

–	Podetnij	sobie	gardło	–	powiedział	Took.

–	Took!	–	Amark	wstał.	–	Jo	nie…

–	Cicho	–	przerwał	mu	mężczyzna.	Siedzący	przy	innych	stolikach	zaczynali	się	im

przyglądać.	–	Zobaczysz.	Kurp,	podetnij	sobie	gardło.

–	 Nie	 wolno	 mi	 odebrać	 sobie	 życia	 –	 odpowiedział	 cicho	 Szeth	 w	 języku	 bav.	 –

Jestem	Kłamcą,	a	częścią	mojej	kary	jest	zakaz	posmakowania	śmierci	z	własnej	ręki.

Amark	cofnął	się.	Wydawał	się	zmieszany.

–	Matko	Pyłu	–	westchnął	Ton	–	on	tak	zawsze	mówi?

–	Jak?	–	spytał	Took,	pociągając	łyk	z	kubka.

–	Gładkie	słowa,	mientkie	i	odpowiednie.	Jak	jasnooki.

–	 Ano.	 Jest	 jak	 niewolnik,	 ale	 lepsiejszy,	 bo	 to	 Shin.	 Nie	 ucieknie,	 nie	 odpyskuje ani	nic.	I	płacić	też	mu	nie	trza.	Jak	parshman,	ino	bystrzejszy.	Wart	wiele	kul,	mówię wam.	 –	 Spojrzał	 na	 pozostałych.	 –	 Moglibyście	 brać	 go	 do	 kopalni	 i	 zabierać	 jego wypłate.	 Zrobiłby	 to,	 czego	 wam	 się	 nie	 chce.	 Wyczyścił	 wygódkę,	 pobielił	 ściany.

Same	użyteczne	rzeczy.

–	To	skond	go	wziąłeś?	–	spytał	jeden	z	pozostałych,	drapiąc	się	po	brodzie.

Took	był	robotnikiem	wędrującym	od	miasta	do	miasta.	Pokazywanie	Szetha	było

jego	sposobem	na	szybkie	nawiązywanie	znajomości.

–	 A	 to	 niezła	 historia	 –	 stwierdził	 Took.	 –	 Jo	 jechał	 przez	 góry	 na	 południu,	 i	 jo usłyszał	to	dziwne	wycie.	To	nie	był	tylko	wiatr,	wicie,	i…

Opowieść	 była	 całkowicie	 zmyślona.	 Poprzedni	 pan	 Szetha,	 rolnik	 z	 pobliskiej wioski,	 sprzedał	 go	 Tookowi	 za	 worek	 ziarna.	 Rolnik	 kupił	 go	 od	 wędrownego handlarza,	który	kupił	go	od	szewca,	który	wygrał	go	w	nielegalnej	grze	hazardowej.

Przed	nim	były	ich	dziesiątki.

Z	 początku	 zwyczajni	 ciemnoocy	 czuli	 dreszczyk	 nowości.	 Większość	 z	 nich	 nie mogła	 sobie	 pozwolić	 na	 niewolnika,	 a	 parshmeni	 byli	 jeszcze	 cenniejsi.	 Dlatego możliwość	 wydawania	 poleceń	 komuś	 takiemu	 jak	 Szeth	 była	 sporą	 atrakcją.	 Mył

podłogi,	 piłował	 drewno,	 pomagał	 na	 roli	 i	 dźwigał	 ciężary.	 Niektórzy	 traktowali	 go dobrze,	inni	nie.

Ale	zawsze	się	go	pozbywali.

Może	 wyczuwali	 prawdę,	 że	 był	 zdolny	 zrobić	 o	 wiele	 więcej	 niż	 to,	 do	 czego odważyli	 się	 go	 wykorzystywać.	 Posiadanie	 niewolnika	 to	 jedno.	 Ale	 kiedy	 ten niewolnik	mówił	jak	jasnoocy	i	wiedział	o	wiele	więcej	od	swojego	właściciela?	Czuli się	niezręcznie.

Szeth	 próbował	 grać	 swoją	 rolę,	 próbował	 się	 zachowywać	 w	 sposób	 mniej

wyrafinowany.	 To	 było	 trudne.	 Być	 może	 niemożliwe.	 Co	 by	 ci	 ludzie	 powiedzieli, gdyby	dowiedzieli	się,	że	mężczyzna,	który	opróżniał	ich	nocniki,	był	Odpryskowym	i Mocowiązcą?	 Wiatrowym,	 jak	 Świetliści	 z	 dawnych	 wieków?	 W	 chwili,	 kiedy przyzywał	 swoje	 Ostrze,	 jego	 ciemnozielone	 oczy	 nabierały	 bladego	 –	 niemal

świetlistego	–	szafirowego	odcienia,	co	było	wyjątkowym	efektem	działania	jego	broni.

Ale	nigdy	się	tego	nie	dowiedzieli.	Szeth	cieszył	się,	że	go	marnują.	Każdy	dzień,

gdy	zmuszano	go	do	sprzątania	i	kopania	zamiast	zabijania,	był	jego	zwycięstwem.	Ten

wieczór	 przed	 pięciu	 laty	 wciąż	 go	 dręczył.	 Wcześniej	 wydawano	 mu	 rozkazy,	 by zabijał	 –	 ale	 zawsze	 w	 tajemnicy	 i	 milczeniu.	 Nigdy	 wcześniej	 nie	 dostał	 tak	 celowo koszmarnych	rozkazów.

„Zabijaj,	 niszcz	 i	 wyrąb	 sobie	 drogę	 do	 króla.	 Bądź	 przy	 tym	 widziany.	 Pozostaw świadków.	Rannych,	ale	żywych…”.

–	 …i	 wtedy	 właśnie	 przysiongł	 służyć	 mi	 do	 końca	 życia	 –	 skończył	 Took.	 –	 Od tego	czasu	jest	ze	mną.

Słuchacze	zwrócili	się	do	Szetha.

–	To	prawda	–	powiedział	zgodnie	z	wcześniejszym	poleceniem.	–	Każde	słowo.

Took	 uśmiechnął	 się.	 Nie	 czuł	 się	 niezręcznie	 w	 obecności	 Szetha,	 wyraźnie

uważał	 za	 naturalne	 to,	 że	 tamten	 spełnia	 jego	 polecenia.	 Może	 w	 efekcie	 pozostanie jego	panem	dłużej	niż	pozostali.

–	Cóż	–	powiedział	Took	–	powinienem	iść.	Musze	jutro	rano	wstać.	Wiele	mniejsc

do	zobaczenia,	wiele	dróg	do	przejścia…

Lubił	 myśleć	 o	 sobie	 jako	 o	 doświadczonym	 wędrowcy,	 choć	 na	 ile	 Szeth	 mógł

ocenić,	 poruszał	 się	 po	 szerokim	 okręgu.	 W	 tej	 części	 Bavlandu	 było	 wiele	 małych kopalni	 –	 a	 wobec	 tego	 i	 małych	 wiosek.	 Took	 pewnie	 przed	 laty	 odwiedził	 tę	 samą osadę,	ale	w	kopalniach	pracowało	wielu	wędrownych	robotników.	Raczej	nie	zostanie zapamiętany,	 chyba	 żeby	 ktoś	 zwrócił	 uwagę	 na	 jego	 straszliwie	 przesadzone opowieści.

Przesadzone	 czy	 nie,	 inni	 górnicy	 pragnęli	 więcej.	 Zachęcali	 go,	 zaproponowali mu	jeszcze	jedno	piwo,	a	on	się	skromnie	zgodził.

Szeth	 siedział	 w	 milczeniu	 ze	 skrzyżowanymi	 nogami	 i	 dłońmi	 na	 kolanach,	 po jego	ramieniu	spływała	krew.	Czy	Parshendi	wiedzieli,	na	co	go	skazują,	kiedy	podczas ucieczki	 z	 Kholinaru	 wyrzucili	 jego	 Kamień	 Przysięgi?	 Szeth	 musiał	 go	 odnaleźć,	 a później	 stanąć	 obok	 drogi,	 zastanawiając	 się,	 czy	 zostanie	 odnaleziony	 i	 stracony	 – licząc,	że	zostanie	odnaleziony	i	stracony	–	aż	przejeżdżający	kupiec	zwrócił	na	niego uwagę	 i	 zapytał.	 Szeth	 miał	 na	 sobie	 jedynie	 przepaskę	 biodrową.	 Honor	 kazał	 mu wyrzucić	 białe	 ubranie,	 dzięki	 któremu	 mógłby	 zostać	 łatwiej	 rozpoznany.	 Musiał	 się chronić,	by	móc	cierpieć.

Po	 krótkich	 wyjaśnieniach,	 w	 których	 pominął	 obciążające	 szczegóły,	 Szeth

znalazł	 się	 na	 wozie	 kupca.	 Kupiec,	 imieniem	 Avado,	 był	 wystarczająco	 bystry,	 by	 się zorientować,	 że	 po	 śmierci	 króla	 może	 się	 zmienić	 nastawienie	 do	 cudzoziemców.

Wyruszył	 do	 Jah	 Keved,	 nie	 uświadamiając	 sobie,	 że	 jego	 służącym	 jest	 zabójca Gavilara.

Alethi	 go	 nie	 szukali.	 Założyli,	 że	 niesławny	 „Skrytobójca	 w	 Bieli”	 wycofał	 się	 z Parshendimi.	Pewnie	spodziewali	się	go	odnaleźć	pośrodku	Strzaskanych	Równin.

Górnicy	 w	 końcu	 znudzili	 się	 coraz	 bardziej	 bełkotliwymi	 opowieściami	 Tooka.

Pożegnali	się	z	nim,	ignorując	jego	wcale	niezawoalowane	sugestie,	że	kolejny	kubek piwa	 skłoniłby	 go	 do	 opowiedzenia	 największej	 z	 nich	 –	 o	 tym,	 jak	 zobaczył	 samą Strażniczkę	Nocy	i	ukradł	kulę,	która	w	nocy	świeciła	czarnym	blaskiem.	Ta	opowieść zawsze	niepokoiła	Szetha,	gdyż	przypominała	mu	o	dziwnej	czarnej	kuli,	którą	dostał

od	 Gavilara.	 Ukrył	 ją	 starannie	 w	 Jah	 Keved.	 Nie	 wiedział,	 czym	 była,	 ale	 nie	 chciał

ryzykować,	że	pan	mu	ją	zabierze.

Kiedy	 nikt	 nie	 zaproponował	 Tookowi	 kolejnego	 piwa,	 mężczyzna	 niechętnie

podniósł	 się	 z	 krzesła	 i	 gestem	 kazał	 Szethowi	 podążyć	 za	 nim.	 Na	 ulicy	 panowała ciemność.	W	tym	miasteczku	o	nazwie	Żelaźniak	był	porządny	rynek,	kilkaset	domów	i trzy	 gospody.	 Wręcz	 metropolia,	 jak	 na	 Bavlandię	 –	 niewielką,	 zazwyczaj	 ignorowaną krainę	 na	 południe	 od	 Szczytów	 Rogożerców.	 Te	 tereny	 technicznie	 należały	 do	 Jah Keved,	ale	nawet	arcyksiążę	trzymał	się	od	nich	z	dala.

Szeth	 podążał	 za	 panem	 w	 stronę	 biedniejszej	 dzielnicy.	 Took	 był	 zbyt	 skąpy,	 by zapłacić	za	pokój	w	porządnych,	a	nawet	znośnych	okolicach.	Szeth	obejrzał	się	przez ramię,	 żałując,	 że	 Druga	 Siostra	 –	 którą	 mieszkańcy	 wschodu	 zwali	 Nomon	 –	 jeszcze nie	wzeszła,	by	rzucić	nieco	więcej	światła.

Took	 zatoczył	 się	 i	 padł	 na	 ulicę.	 Szeth	 westchnął.	 Nie	 po	 raz	 pierwszy	 niósł

swojego	pana	do	łóżka.	Ukląkł,	by	podnieść	mężczyznę.

Zamarł.	Pod	ciałem	jego	pana	zbierał	się	ciepły	płyn.	Dopiero	wtedy	zobaczył	nóż

w	szyi	Tooka.

Szeth	 zauważył	 grupkę	 rzezimieszków	 wyślizgującą	 się	 z	 bocznej	 uliczki.	 Jeden uniósł	 rękę	 z	 błyszczącym	 w	 blasku	 gwiazd	 nożem,	 gotując	 się,	 by	 rzucić	 nim	 w Szetha.	 Mężczyzna	 znieruchomiał.	 W	 sakiewce	 Tooka	 były	 napełnione	 kule,	 z	 których mógł	zaczerpnąć.

–	Zaczekaj	–	syknął	jeden	z	napastników.

Mężczyzna	z	nożem	zawahał	się.	Inny	podszedł	bliżej	i	przyjrzał	się	Szethowi.

–	To	Shin.	Nie	skrzywdziłby	nawet	kremlika.

Pozostali	wciągnęli	trupa	w	boczną	uliczkę.	Ten	z	nożem	znów	uniósł	broń.

–	Może	wrzasnąć.

–	To	czemu	tego	nie	zrobił.	Jo	ci	mówie,	som	nieszkodliwi.	Prawie	jak	parshmeni.

Możemy	go	sprzedać.

–	Może	–	stwierdził	ten	drugi.	–	Jest	przerażony,	popatrz	no	na	niego.

–	Chodź	no	tu	–	powiedział	pierwszy	rzezimieszek,	przyzywając	Szetha	gestem.

Wysłuchał	go	i	wszedł	w	uliczkę,	którą	wypełnił	blask,	kiedy	pozostali	złodzieje

otworzyli	sakiewkę	Tooka.

–	Na	Keleka	–	powiedział	jeden	z	nich.	–	Szkoda	zachodu.	Garść	odłamków	i	dwie

marki,	ani	jednego	broama.

–	 Mówie	 wam	 –	 stwierdził	 pierwszy.	 –	 Możemy	 go	 sprzedać	 w	 niewole.	 Ludzie lubią	służących	z	Shin.

–	To	dzieciak.

–	Nie.	Wszyscy	tak	wyglądają.	Hej,	co	tu	masz?	–	Mężczyzna	wyciągnął	migoczący

kawałek	kamienia	wielkości	kuli	z	ręki	towarzysza	liczącego	kule.	Wyglądał	zupełnie

zwyczajnie,	 prosty	 odłamek	 skały	 z	 kilkoma	 kryształami	 górskimi	 i	 rdzawą	 żyłą żelaza.	–	Co	to?

–	Bezwartościowe	–	odparł	jeden	z	pozostałych.

–	 Mam	 obowiązek	 powiedzieć	 ci	 –	 odezwał	 się	 cicho	 Szeth	 –	 że	 trzymasz	 mój Kamień	Przysięgi.	Dopóki	pozostaje	w	twoim	posiadaniu,	jesteś	moim	panem.

–	Co	to	takiego?	–	odezwał	się	jeden	z	rzezimieszków,	wstając.

Pierwszy	 zacisnął	 dłoń	 na	 kamieniu	 i	 posłał	 innym	 nieufne	 spojrzenie.	 Znów

popatrzył	na	Szetha.

–	Twoim	panem?	Co	to	dokładnie	oznacza,	ze	szczegółami	i	w	ogóle?

–	 Muszę	 być	 ci	 posłuszny	 –	 odparł	 Szeth.	 –	 We	 wszystkim,	 choć	 nie	 wypełnię rozkazu,	by	się	zabić.

Nie	 mógł	 również	 wypełnić	 rozkazu	 oddania	 Ostrza,	 ale	 o	 tym	 w	 tej	 chwili	 nie musiał	wspominać.

–	 Będziesz	 mi	 posłuszny?	 –	 spytał	 rzezimieszek.	 –	 To	 znaczy	 zrobisz,	 co	 jo	 ci powiem?

–	Tak.

–	Wszystko?

Szeth	zamknął	oczy.

–	Tak.

–	Czy	to	nie	ciekawe	–	powiedział	mężczyzna	z	namysłem.	–	Naprawdę	ciekawe…





Część	druga

Rozświetlające	burze

Dalinar	•	Kaladin	•	Adolin



Podstawowa	mapa	Strzaskanych	Równin. 	Na	wschodzie	wyraźnie	widać	Wieżę, największy	płaskowyż	w	tej	okolicy.	Na	zachodzie	leżą	obozy	wojskowe.

Pary	glifów	i	numery	płaskowyżów	usunięto,	by	zachować	przejrzystość	tej	mniejszej reprodukcji	oryginału	wiszącego	w	Galerii	Map	jego	wysokości	Elhokara.



Stary	 przyjacielu,	 tuszę,	 że	 ta	 wiadomość	 znajduje	 Cię	 w	 dobrym	 zdrowiu.	 Choć, ponieważ	 jesteś	 teraz	 właściwie	 nieśmiertelny,	 sądzę,	 że	 Twoje	 dobre	 samopoczucie można	traktować	jako	rzecz	oczywistą.

–	 Dziś	 –	 ogłosił	 król	 Elhokar,	 jadąc	 pod	 czystym	 niebem	 –	 jest	 doskonały	 dzień, żeby	zabić	boga.	Nie	sądzisz?

–	 Bez	 wątpienia,	 Wasza	 Wysokość	 –	 odpowiedział	 Sadeas	 gładko,	 szybko	 i	 ze

znaczącym	 uśmieszkiem.	 –	 Można	 powiedzieć,	 że	 bogowie	 z	 zasady	 powinni	 obawiać się	szlachetnie	urodzonych	Alethich.	A	przynajmniej	większości	z	nas.

Adolin	 mocniej	 ścisnął	 wodze.	 Czuł	 rozdrażnienie	 za	 każdym	 razem,	 kiedy

arcyksiążę	Sadeas	się	odzywał.

–	Musimy	podjechać	aż	na	pierwszą	linę?	–	wyszeptał	Renarin.

–	Chcę	posłuchać	–	odparł	cicho	Adolin.

Wraz	 z	 bratem	 jechał	 z	 przodu	 kolumny,	 w	 pobliżu	 króla	 i	 jego	 arcyksiążąt.	 Za nimi	 rozciągała	 się	 wspaniała	 parada	 –	 tysiąc	 żołnierzy	 w	 błękicie	 Kholinów, dziesiątki	sług	i	nawet	kobiety	w	palankinach,	by	zapisać	relacje	z	polowania.	Adolin objął	ich	wszystkich	wzrokiem,	sięgając	po	manierkę.

Miał	 na	 sobie	 Pancerz	 Odprysku,	 więc	 musiał	 chwycić	 ją	 ostrożnie,	 żeby	 jej	 nie zmiażdżyć.	 W	 pancerzu	 mięśnie	 reagowały	 z	 większą	 prędkością,	 siłą	 i	 zręcznością, więc	 korzystanie	 z	 niego	 wymagało	 praktyki.	 Adolinowi	 wciąż	 zdarzały	 się	 wpadki, choć	 zbroja	 –	 odziedziczona	 po	 rodzinie	 matki	 –	 należała	 do	 niego	 od	 szesnastych urodzin.	Czyli	od	siedmiu	lat.

Odwrócił	 się	 i	 pociągnął	 łyk	 ciepławej	 wody.	 Sadeas	 jechał	 po	 lewicy	 króla,	 a Dalinar	–	ojciec	Adolina	–	był	masywną	postacią	po	prawej.	Ostatnim	arcyksięciem	na polowaniu	był	Vamah,	który	nie	miał	Pancerza	Odprysku.

Król	 wyglądał	 olśniewająco	 w	 swoim	 złocistym	 Pancerzu	 –	 oczywiście,	 Pancerz

sprawiał,	 że	 każdy	 wyglądał	 majestatycznie.	 Nawet	 Sadeas	 robił	 wrażenie,	 kiedy wkładał	 swój	 czerwony	 Pancerz,	 choć	 jego	 bulwiasta,	 zaczerwieniona	 twarz	 psuła nieco	efekt.	Sadeas	i	król	afiszowali	się	swoimi	Pancerzami.	I…	cóż,	Adolin	pewnie	też.

Kazał	 swój	 pomalować	 na	 niebiesko	 i	 przyozdobić	 dodatkowo	 hełm	 i	 naramienniki, żeby	 robić	 bardziej	 niebezpieczne	 wrażenie.	 Jak	 człowiek	 mógł	 się	 nie	 popisywać, kiedy	nosił	na	sobie	coś	tak	wspaniałego	jak	Pancerz	Odprysku?

Adolin	 pociągnął	 kolejny	 łyk,	 słuchając,	 jak	 król	 opowiada	 o	 swojej	 ekscytacji polowaniem.	 Tylko	 jeden	 Odpryskowy	 w	 całej	 procesji	 –	 w	 rzeczy	 samej,	 tylko	 jeden we	 wszystkich	 dziesięciu	 armiach	 –	 nie	 malował	 ani	 nie	 ozdabiał	 swojego	 Pancerza.

Dalinar	Kholin.	Ojciec	Adolina	wolał,	by	jego	pancerz	zachował	swój	naturalny	stalowy odcień.

Dalinar	jechał	obok	króla,	zachowując	poważną	minę.	Hełm	przywiązał	do	siodła,

odsłaniając	 kwadratową	 twarz	 zwieńczoną	 krótką	 czarną	 czupryną,	 posiwiałą	 na

skroniach.	 Niewiele	 kobiet	 nazywało	 Dalinara	 Kholina	 przystojnym	 –	 jego	 nos	 miał

niewłaściwy	kształt,	rysy	były	raczej	kanciaste	niż	delikatne.	Twarz	wojownika.

Jechał	 na	 potężnym	 karym	 ryshadyjskim	 ogierze,	 jednym	 z	 największych	 koni,

jakie	 Adolin	 widział	 w	 życiu	 –	 a	 choć	 król	 i	 Sadeas	 w	 swoich	 pancerzach	 emanowali majestatem,	 Dalinar	 wyglądał	 na	 żołnierza.	 Dla	 niego	 Pancerz	 nie	 był	 ozdobą,	 lecz narzędziem.	 Nigdy	 nie	 zaskakiwały	 go	 siła	 ani	 prędkość,	 jakiej	 użyczała	 mu	 zbroja.

Zupełnie	jakby	dla	Dalinara	Kholina	noszenie	Pancerza	było	naturalne,	a	okresy,	kiedy był	 jej	 pozbawiony	 –	 nienormalne.	 Może	 dlatego	 właśnie	 zyskał	 reputację	 jednego	 z największych	wojowników	i	generałów	w	historii.

Adolin	odkrył,	że	gorączkowo	pragnie,	by	w	ostatnim	czasie	ojciec	robił	odrobinę

więcej,	by	dorównać	swojej	reputacji.

Myśli	 o	 wizjach,	 doszedł	 do	 wniosku	 Adolin,	 wpatrując	 się	 w	 zamyśloną	 twarz	 i zatroskane	oczy	ojca.

–	Tej	nocy	znów	to	się	stało	–	powiedział	cicho	do	Renarina.	–	Podczas	arcyburzy.

–	Wiem	–	odparł	Renarin.

Mówił	 spokojnym,	 opanowanym	 głosem.	 Zawsze	 się	 wahał,	 zanim	 odpowiedział

na	 pytanie,	 jakby	 sprawdzał	 słowa	 w	 głowie.	 Niektóre	 znane	 Adolinowi	 kobiety twierdziły,	że	w	obecności	Renarina	czuły	się,	jakby	rozkładał	je	na	czynniki	pierwsze.

Drżały,	 kiedy	 o	 nim	 wspominały,	 choć	 Adolin	 nigdy	 nie	 czuł	 się	 niezręcznie	 w obecności	młodszego	brata.

–	Jak	sądzisz,	co	one	oznaczają?	–	spytał	Adolin	cicho,	tak	by	tylko	Renarin	mógł

go	usłyszeć.	–	Te…	epizody	ojca.

–	Nie	wiem.

–	 Renarinie,	 nie	 możemy	 ich	 ignorować.	 Żołnierze	 gadają.	 Po	 wszystkich

dziesięciu	armiach	rozchodzą	się	pogłoski!

Dalinar	Kholin	oszalał.	Kiedy	nadchodziła	arcyburza,	padał	na	ziemię	i	trząsł	się.

Bełkotał.	Często	wstawał	i	zaczynał	się	szarpać,	machać	rękami,	a	jego	niebieskie	oczy były	 oszalałe.	 Adolin	 musiał	 go	 przytrzymywać,	 żeby	 nie	 zrobił	 krzywdy	 sobie	 albo komuś	w	otoczeniu.

–	Widzi	różne	rzeczy	–	powiedział	Adolin.	–	Albo	tak	mu	się	wydaje.

Dziadek	Adolina	cierpiał	urojenia.	Kiedy	się	zestarzał,	wydawało	mu	się,	że	znów

jest	 na	 wojnie.	 Czy	 to	 działo	 się	 z	 Dalinarem?	 Czy	 ponownie	 przeżywał	 młodzieńcze bitwy,	 dni,	 w	 których	 zyskał	 sławę?	 A	 może	 za	 każdym	 razem	 widział	 tę	 straszliwą noc,	 kiedy	 jego	 brat	 został	 zamordowany	 przez	 Skrytobójcę	 w	 Bieli?	 I	 dlaczego wkrótce	po	każdym	z	epizodów	wspominał	o	Świetlistych	Rycerzach?

Adolinowi	aż	robiło	się	niedobrze.	Dalinar	był	Czarnym	Cierniem,	geniuszem	pola bitwy	i	żyjącą	legendą.	Wraz	z	bratem	zjednoczył	walczących	arcyksiążąt	Alethkaru	po stuleciach	konfliktów.	Pokonał	niezliczonych	pretendentów	w	pojedynkach,	zwyciężył

w	dziesiątkach	bitew.	Podziwiały	go	całe	królestwa.	A	teraz	coś	takiego.

Co	powinien	zrobić	syn,	kiedy	ukochany	ojciec	–	największy	z	żyjących	–	zaczynał

tracić	rozum?

Sadeas	 opowiadał	 o	 ostatnim	 zwycięstwie.	 Przed	 dwoma	 dniami	 zdobył	 kolejne

serce	 klejnotu,	 a	 król	 najwyraźniej	 jeszcze	 o	 tym	 nie	 słyszał.	 Adolin	 zesztywniał, słysząc	przechwałki.

–	Powinniśmy	się	cofnąć	–	zaproponował	Renarin.

–	Nasza	pozycja	jest	wystarczająco	wysoka,	byśmy	tu	byli	–	odparł	Adolin.

–	Nie	podoba	mi	się	to,	jak	zachowujesz	się	w	obecności	Sadeasa.

Musimy	mieć	na	niego	oko,	Renarinie,	pomyślał	Adolin.	On	wie,	że	ojciec	słabnie.

Spróbuje	 uderzyć.	 Adolin	 zmusił	 się	 jednak	 do	 uśmiechu.	 Ze	 względu	 na	 Renarina próbował	 być	 rozluźniony	 i	 pewny	 siebie.	 Zazwyczaj	 nie	 było	 to	 trudne.	 Z	 radością spędziłby	całe	życie	na	pojedynkach,	wylegiwaniu	się	i	od	czasu	do	czasu	zalotach	do ładnej	 dziewczyny.	 Ostatnio	 jednak	 życie	 nie	 pozwalało	 mu	 się	 cieszyć	 prostymi przyjemnościami.

–	 …ostatnio	 wzorem	 odwagi,	 Sadeasie	 –	 mówił	 król.	 –	 Dobrze	 sobie	 radzisz	 ze zdobywaniem	serc	klejnotów.	Należy	ci	się	pochwała.

–	 Dziękuję,	 Wasza	 Wysokość.	 Choć	 konkurencja	 robi	 się	 mało	 ekscytująca,	 gdyż niektórzy	 wyraźnie	 nie	 są	 zainteresowani	 udziałem.	 Pewnie	 nawet	 najlepsze	 ostrza	 z czasem	się	tępią.

Dalinar,	 który	 niegdyś	 zareagowałby	 na	 tę	 zawoalowaną	 obelgę,	 nic	 nie

powiedział.	 Adolin	 zacisnął	 zęby.	 Sadeas	 naprawdę	 nie	 miał	 skrupułów,	 atakując	 ojca w	 jego	 obecnym	 stanie.	 Może	 on	 sam	 powinien	 rzucić	 wyzwanie	 temu	 zadufanemu	 w sobie	sukinsynowi?	Arcyksiążąt	nie	wyzywało	się	na	pojedynek,	tego	się	po	prostu	nie robiło,	chyba	że	człowiek	był	gotów	na	wielką	burzę.	Ale	może	był.	Może…

–	Adolinie	–	powiedział	ostrzegawczo	Renarin.

Adolin	spojrzał	w	bok.	Wyciągnął	dłoń,	jakby	chciał	przyzwać	Ostrze.	Chwycił	nią

wodze.	Przeklętniku,	pomyślał.	Zostaw	mojego	ojca	w	spokoju.

–	Może	porozmawiamy	o	polowaniu?	–	zaproponował	Renarin.	Młodszy	Kholin	jak

zwykle	 jechał	 wyprostowany,	 w	 idealnej	 pozycji,	 z	 oczyma	 ukrytymi	 za	 okularami.

Wcielenie	powagi	i	przyzwoitości.	–	Nie	jesteś	podekscytowany?

–	 Phi	 –	 powiedział	 Adolin.	 –	 Moim	 zdaniem	 polowania	 nigdy	 nie	 są	 tak

interesujące,	 jak	 wszyscy	 się	 spodziewają.	 Nie	 obchodzi	 mnie,	 jak	 wielka	 jest	 bestia, ostatecznie	wszystko	kończy	się	jatką.

Za	to	pojedynek,	to	było	ekscytujące.	To	uczucie,	gdy	trzymało	się	w	dłoni	Ostrze

Odprysku	 i	 stawało	 naprzeciwko	 kogoś	 przebiegłego,	 zręcznego	 i	 ostrożnego.

Człowiek	 przeciwko	 człowiekowi,	 siła	 przeciwko	 sile,	 umysł	 przeciwko	 umysłowi.

Polowanie	na	jakąś	tępą	bestię	nie	mogło	się	z	tym	równać.

–	Może	powinieneś	zaprosić	Janalę	–	zauważył	Renarin.

–	 Nie	 przyjechałaby	 –	 odparł	 Adolin.	 –	 Nie	 po…	 sam	 zresztą	 wiesz.	 Rilla	 mówiła wczoraj	bardzo	głośno.	Lepiej	było	wyjść.

–	 Wielka	 szkoda,	 że	 potraktowałeś	 ją	 tak	 niemądrze	 –	 stwierdził	 Renarin	 z

dezaprobatą.

Adolin	mruknął	coś	pod	nosem.	To	nie	była	jego	wina,	że	jego	związki	szybko	się

wypalały.	 Cóż,	 w	 zasadzie	 tym	 razem	 to	 rzeczywiście	 była	 jego	 wina.	 Ale	 nie zazwyczaj.	To	był	wyjątek.

Król	zaczął	na	coś	narzekać.	Młodzi	Kholinowie	zostali	z	tyłu	i	Adolin	nie	słyszał,

co	się	dzieje.

–	Podjedźmy	bliżej	–	zaproponował	Adolin	i	spiął	konia.

Renarin	przewrócił	oczyma,	ale	podążył	za	nim.

*

„Zjednocz	ich”.

Te	 słowa	 wypełniały	 umysł	 Dalinara.	 Nie	 mógł	 się	 ich	 pozbyć.	 Pochłaniały	 go, kiedy	 kłusował	 na	 Galancie	 przez	 skalisty,	 zarzucony	 głazami	 płaskowyż	 na Strzaskanych	Równinach.

–	Czy	nie	powinniśmy	już	być	na	miejscu?	–	spytał	król.

–	 Znajdujemy	 się	 wciąż	 dwa	 lub	 trzy	 płaskowyże	 od	 miejsca	 polowania,	 Wasza Wysokość	 –	 odparł	 Dalinar,	 rozkojarzony.	 –	 Minie	 pewnie	 jeszcze	 godzina,	 z zachowaniem	 całego	 protokołu.	 Gdybyśmy	 znajdowali	 się	 wyżej,	 moglibyśmy	 pewnie zobaczyć	pawilon…

–	Wyżej?	Czy	tamta	grupa	skalna	by	wystarczyła?

–	 Tak	 sądzę	 –	 odparł	 Dalinar,	 wpatrując	 się	 w	 przypominające	 wieżę	 skały.	 –

Możemy	wysłać	zwiadowców,	żeby	to	sprawdzili.

–	Zwiadowców?	Muszę	się	przebiec,	wuju.	Założę	się	o	pięć	pełnych	broamów,	że

przegonię	cię	na	szczyt.

Z	tymi	słowy	król	pogalopował	z	głośnym	tętentem	kopyt,	pozostawiając	za	sobą

gromadkę	zaszokowanych	jasnookich,	służących	i	strażników.

–	 Niech	 to	 burza!	 –	 zaklął	 Dalinar	 i	 spiął	 konia.	 –	 Adolinie,	 przejmujesz dowodzenie!	Zabezpieczcie	następny	płaskowyż,	tak	na	wszelki	wypadek.

Jego	 syn,	 który	 pozostał	 z	 tyłu,	 krótko	 skinął	 głową.	 Dalinar	 pogalopował	 za królem,	 postacią	 w	 złotym	 pancerzu	 i	 długim	 niebieskim	 płaszczu.	 Kopyta	 uderzały	 o skały,	grupy	skał	przelatywały	obok.	Wysoka	skalna	iglica	wznosiła	się	przed	nim	na krawędzi	płaskowyżu.	Takie	formacje	były	częste	na	Strzaskanych	Równinach.

Przeklęty	 chłopak.	 Dalinar	 wciąż	 myślał	 o	 Elhokarze	 jako	 o	 chłopaku,	 choć	 król miał	 już	 dwadzieścia	 siedem	 lat.	 Ale	 czasem	 zachowywał	 się	 jak	 chłopiec.	 Mógłby chociaż	 dać	 wcześniej	 jakiś	 znak,	 nim	 zabrał	 się	 za	 realizację	 jednego	 z	 szalonych pomysłów.

Dalinar	 musiał	 jednak	 przyznać,	 że	 to	 było	 wspaniałe	 uczucie,	 taka	 swobodna jazda	bez	hełmu	i	z	twarzą	wystawioną	na	wiatr.	Puls	mu	przyśpieszył,	kiedy	ruszył	w pościg	 i	 wybaczył	 gwałtowne	 rozpoczęcie	 wyścigu.	 Mężczyzna	 pozwolił	 sobie zapomnieć	o	problemach	i	słowach,	które	odbijały	się	echem	w	jego	głowie.

Król	chciał	się	ścigać?	Dalinar	pokaże	mu	wyścig.

Przegalopował	 obok	 króla.	 Elhokar	 miał	 bardzo	 dobrego	 ogiera,	 ale	 nie	 mógł	 on dorównać	 Galantowi,	 ryshadyjskiemu	 pełnej	 krwi,	 o	 dwie	 dłonie	 wyższemu	 i	 o	 wiele silniejszemu	 od	 zwykłego	 konia.	 Te	 wierzchowce	 same	 wybierały	 sobie	 jeźdźców	 i najwyżej	tuzin	mężczyzn	we	wszystkich	obozach	miał	to	szczęście.	Dalinar	był	jednym z	nich,	Adolin	drugim.

Dalinar	 błyskawicznie	 dotarł	 do	 podstawy	 skały.	 W	 biegu	 zeskoczył	 z	 siodła.

Uderzył	 w	 ziemię,	 ale	 Pancerz	 Odprysku	 zamortyzował	 uderzenie,	 pod	 metalowymi stopami	 zazgrzytały	 kamienie.	 Ludzie,	 którzy	 nigdy	 nie	 nosili	 Pancerza	 –	 szczególnie ci,	 którzy	 byli	 przyzwyczajeni	 do	 jego	 pośledniego	 krewnego,	 zwyczajnej	 zbroi płytowej	i	kolczugi	–	tego	nie	rozumieli.	Pancerz	Odprysku	nie	był	jedynie	zbroją,	lecz czymś	o	wiele	więcej.

Dobiegł	 do	 podnóża	 skały	 w	 chwili,	 gdy	 za	 jego	 plecami	 pojawił	 się	 Elhokar.

Dalinar	 skoczył	 –	 wspomagane	 Pancerzem	 nogi	 pozwoliły	 mu	 się	 wznieść	 na	 dobre osiem	 stóp	 –	 i	 chwycił	 się	 kamienia.	 Podciągnął	 się	 wyżej,	 a	 Pancerz	 dawał	 mu	 siłę wielu	 mężczyzn.	 Poczuł	 wypełniający	 go	 Dreszcz	 współzawodnictwa.	 Nie	 był	 tak przeszywający	jak	Dreszcz	bitwy,	ale	dobrze	go	zastępował.

Na	 dole	 rozległ	 się	 zgrzyt.	 Elhokar	 również	 zaczął	 się	 wspinać.	 Dalinar	 nie patrzył	w	dół.	Skupił	wzrok	na	niewielkiej	naturalnej	platformie	na	szczycie	wysokich na	czterdzieści	stóp	skał.	Chwytał	okrytymi	stalą	palcami,	znajdował	kolejny	uchwyt.

Jego	 dłoń	 okrywały	 pancerne	 rękawice,	 ale	 starożytna	 zbroja	 jakimś	 sposobem

przekazywała	 czucie	 palcom.	 Zupełnie	 jakby	 nosił	 jedynie	 cieniutkie	 skórzane

rękawiczki.

Po	 prawej	 rozległo	 się	 skrobanie,	 któremu	 towarzyszyły	 ciche	 przekleństwa.

Elhokar	 wybrał	 inną	 drogę,	 próbując	 ominąć	 Dalinara,	 lecz	 znalazł	 się	 w	 części	 bez żadnych	uchwytów	dla	rąk,	co	go	spowolniło.

Złocisty	 Pancerz	 króla	 migotał,	 kiedy	 mężczyzna	 spojrzał	 na	 Dalinara.	 Elhokar zacisnął	zęby	i	spojrzał	w	górę,	po	czym	wyskoczył	w	stronę	wznoszącego	się	nad	nim występu.

Głupi	chłopak,	pomyślał	Dalinar,	patrząc,	jak	król	na	chwilę	zawisł	w	powietrzu,

zanim	uchwycił	się	występu.	Następnie	wciągnął	się	na	niego	i	zaczął	wspinać	dalej.

Dalinar	 poruszał	 się	 gorączkowo,	 kamień	 zgrzytał	 pod	 jego	 metalowymi

rękawicami,	 odłamki	 leciały	 w	 dół.	 Wiatr	 poruszał	 peleryną.	 Dźwignął	 się,	 natężył	 i odepchnął,	 dzięki	 czemu	 znalazł	 się	 tuż	 przed	 królem.	 Szczyt	 znajdował	 się	 w odległości	stopy.	Wypełniał	go	Dreszcz.	Sięgnął	do	celu,	zdecydowany	zwyciężyć.	Nie mógł	przegrać.	Musiał…

Zjednocz	ich.

Zawahał	się,	nie	do	końca	pewien	dlaczego,	i	pozwolił	bratankowi	się	minąć.

Elhokar	wyprostował	się	na	szczycie	skały	i	zaśmiał	triumfalnie.	Odwrócił	się	do

Dalinara	i	wyciągnął	rękę.

–	Na	burzowe	wichry,	wuju,	to	był	świetny	wyścig!	Pod	koniec	byłem	przekonany,

że	mnie	wyprzedzisz.

Triumf	i	radość	na	twarzy	Elhokara	sprawiły,	że	Dalinar	się	uśmiechnął.	Młodszy

mężczyzna	 potrzebował	 zwycięstw.	 Nawet	 te	 małe	 dobrze	 mu	 robiły.	 Wokół	 niego pojawiły	 się	 chwałospreny,	 przypominające	 malutkie	 kule	 złocistego	 blasku, przyciągnięte	 przez	 poczucie,	 że	 coś	 osiągnął.	 Dalinar	 przyjął	 dłoń	 króla	 i	 dał	 się podciągnąć.	Z	trudem	mieścili	się	na	szczycie	naturalnej	wieży.

Oddychając	 głęboko,	 Dalinar	 poklepał	 króla	 po	 plecach	 z	 brzękiem	 metalu	 o

metal.

–	To	był	wspaniały	wyścig,	Wasza	Wysokość.	A	ty	doskonale	to	rozegrałeś.

Król	 promieniał.	 Jego	 złocisty	 Pancerz	 Odprysku	 błyszczał	 w	 blasku

południowego	 słońca.	 Uniósł	 zasłonę,	 ukazując	 jasnożółte	 oczy,	 mocny	 nos	 i	 gładko ogoloną	twarz,	która	była	niemal	zbyt	przystojna,	o	pełnych	wargach,	szerokim	czole	i wyraźnie	 zarysowanej	 brodzie.	 Gavilar	 też	 tak	 wyglądał,	 zanim	 złamał	 nos,	 a	 na	 jego brodzie	pojawiła	się	ta	straszliwa	blizna.

Na	 dole	 do	 skał	 zbliżała	 się	 Kobaltowa	 Gwardia	 i	 niektórzy	 z	 towarzyszy

Elhokara,	 w	 tym	 Sadeas.	 Jego	 Pancerz	 świecił	 czerwonym	 blaskiem,	 choć	 mężczyzna nie	był	pełnym	Odpryskowym	–	miał	jedynie	Pancerz,	nie	Ostrze.

Dalinar	 uniósł	 wzrok.	 Z	 tej	 wysokości	 mógł	 objąć	 spojrzeniem	 sporą	 przestrzeń Strzaskanych	 Równin	 i	 przez	 chwilę	 poczuł	 się	 tu	 dziwnie	 znajomo.	 Miał	 wrażenie, jakby	 już	 kiedyś	 stał	 na	 szczycie	 tego	 punktu	 widokowego,	 spoglądając	 na potrzaskany	krajobraz.

To	wrażenie	przeminęło	wraz	z	uderzeniem	serca.

–	 Tam	 –	 powiedział	 Elhokar,	 wskazując	 dłonią	 okrytą	 złocistą	 rękawicą.	 –	 Widzę nasz	cel.

Dalinar	 osłonił	 oczy	 i	 zobaczył	 oddalony	 o	 trzy	 płaskowyże	 duży	 płócienny

pawilon,	 nad	 którym	 powiewała	 królewska	 flaga.	 Prowadziły	 do	 niego	 szerokie	 stałe mosty	 –	 znajdowali	 się	 względnie	 blisko	 tej	 części	 Strzaskanych	 Równin,	 która należała	 do	 Alethich,	 na	 płaskowyżach,	 których	 strzegł	 sam	 Dalinar.	 W	 pełni wyrośnięta	przepastna	bestia	należała	do	niego,	miał	prawo	do	bogactw	w	jej	sercu.

–	Znów	miałeś	rację,	wuju	–	stwierdził	Elhokar.

–	Staram	się,	by	weszło	mi	to	w	nawyk.

–	 Nie	 mogę	 mieć	 o	 to	 do	 ciebie	 pretensji,	 jak	 sądzę.	 Choć	 czasami	 udaje	 mi	 się pokonać	cię	w	wyścigu.

Dalinar	uśmiechnął	się.

–	 Poczułem	 się	 znów	 jak	 w	 młodości,	 kiedy	 goniłem	 twojego	 ojca	 w	 takim	 czy innym	absurdalnym	wyzwaniu.

Elhokar	 zacisnął	 wargi,	 a	 chwałospreny	 zaczęły	 rozpływać	 się	 w	 powietrzu.

Wspomnienie	Gavilara	skwasiło	jego	nastrój	–	czuł,	że	w	porównaniu	ze	starym	królem

wypada	niepochlebnie.	Niestety,	często	miał	rację.

Dalinar	szybko	zmienił	temat.

–	Musieliśmy	wyglądać	jak	dziesięciu	głupców,	kiedy	tak	odjechaliśmy.	Naprawdę

wolałbym,	żebyś	informował	mnie	z	większym	wyprzedzeniem,	bym	mógł	przygotować

straż	honorową.	To	w	końcu	strefa	wojny.

–	 Phi.	 Za	 bardzo	 się	 przejmujesz,	 wuju.	 Parshendi	 od	 lat	 nie	 zaatakowali	 tak blisko	naszej	części	Równin.

–	Cóż,	dwie	noce	temu	wydawało	się,	że	martwisz	się	o	swoje	bezpieczeństwo.

Elhokar	westchnął	głośno.

–	Ile	razy	muszę	ci	to	wyjaśniać,	wuju?	Mogę	stawić	czoło	wrogowi	z	Ostrzem	w

ręku.	 Powinieneś	 mnie	 raczej	 chronić	 przed	 tym,	 co	 mogą	 wysłać,	 kiedy	 jesteśmy nieuważni,	gdy	jest	ciemno	i	cicho.

Dalinar	 nie	 odpowiedział.	 Elhokar	 nerwowo,	 wręcz	 paranoicznie	 odnosił	 się	 do możliwości	skrytobójstwa.	Ale	kto	mógł	mieć	do	niego	pretensję,	biorąc	pod	uwagę,	co stało	się	z	jego	ojcem?

Przepraszam,	 bracie,	 pomyślał,	 jak	 za	 każdym	 razem,	 kiedy	 myślał	 o	 nocy,	 gdy zginął	Gavilar.	Samotnie,	bez	brata,	który	by	go	chronił.

–	 Zająłem	 się	 tą	 kwestią,	 o	 którą	 mnie	 prosiłeś	 –	 powiedział	 Dalinar,	 odpychając od	siebie	złe	wspomnienia.

–	Naprawdę?	I	co	odkryłeś?

–	Obawiam	się,	że	niewiele.	Na	twoim	balkonie	nie	było	śladu	intruzów,	a	żaden

ze	służących	nie	wspomniał	o	obcych	w	okolicy.

–	Tamtej	nocy	ktoś	przyglądał	mi	się	z	mroku.

–	Jeśli	tak	było,	to	nie	wrócił,	Wasza	Wysokość.	I	nie	zostawił	żadnych	śladów.

Elhokar	wydawał	się	niezadowolony,	a	cisza	między	nimi	się	przedłużała.	Poniżej

Adolin	 spotkał	 się	 ze	 zwiadowcami	 i	 przygotowywał	 przejście	 oddziałów	 przez	 most.

Elhokar	protestował,	kiedy	zobaczył,	ilu	żołnierzy	zabrał	Dalinar.	Większość	z	nich	nie przyda	 się	 podczas	 polowania	 –	 to	 Odpryskowi,	 nie	 żołnierze,	 zabiją	 bestię.	 Ale Dalinar	 był	 zdecydowany	 zapewnić	 bratankowi	 ochronę.	 W	 miarę	 upływu	 lat	 wypady Parshendich	 robiły	 się	 coraz	 mniej	 zuchwałe	 –	 skrybowie	 Alethich	 oceniali,	 że	 ich liczba	zmniejszyła	się	do	trzech	czwartych,	choć	trudno	to	było	ocenić	–	lecz	obecność króla	mogła	skłonić	ich	do	brawurowego	ataku.

Wiatr	 uderzał	 w	 Dalinara,	 przynosząc	 ze	 sobą	 to	 dziwne	 znajome	 uczucie,	 które wypełniało	 go	 przed	 kilkoma	 minutami.	 Stał	 na	 szczycie	 wzniesienia	 i	 patrzył	 na spustoszenie.	Wrażenie	straszliwej	i	oszałamiającej	perspektywy.

Tak,	pomyślał.	Stałem	na	szczycie	takiej	skalnej	formacji.	To	było…

W	trakcie	jednej	z	jego	wizji.	Tej	pierwszej.

„Musisz	 ich	 zjednoczyć”	 –	 powiedział	 dziwny,	 grzmiący	 głos.	 „Musisz	 się

przygotować.	 Zbudować	 ze	 swoich	 ludzi	 fortecę	 siły	 i	 pokoju,	 mur,	 który	 wytrzyma wichry.	Skończcie	kłótnie	i	zjednoczcie	się.	Nadchodzi	Wieczna	Burza”.

–	Wasza	Wysokość	–	odezwał	się	Dalinar.	–	Ja…

Umilkł	 równie	 szybko,	 jak	 zaczął.	 Co	 mógł	 powiedzieć?	 Że	 miał	 wizje?	 Że	 –	 w sprzeczności	 z	 wszelką	 doktryną	 i	 zdrowym	 rozsądkiem	 –	 sądził,	 że	 te	 wizje	 mogą pochodzić	od	Wszechmocnego?	Że	sądził,	iż	powinni	wycofać	się	z	pola	bitwy	i	wrócić do	Alethkaru?

Czysta	głupota.

–	Wuju?	–	spytał	król.	–	O	co	chodzi?

–	Nieważne.	Chodź,	wróćmy	do	pozostałych.

*

Adolin	 owijał	 jedno	 z	 wodzy	 ze	 świńskiej	 skóry	 wokół	 palca.	 Siedział	 na	 koniu	 i czekał	 na	 kolejne	 raporty.	 Udało	 mu	 się	 przestać	 myśleć	 o	 ojcu	 i	 Sadeasie,	 teraz zastanawiał	 się,	 jak	 wyjaśnić	 kłótnię	 z	 Rillą	 w	 taki	 sposób,	 by	 zaskarbić	 sobie	 choć trochę	sympatii	Janali.

Janala	kochała	starożytne	poematy	epickie	–	czy	udałoby	mu	się	opisać	kłótnię	w

sposób	 dramatyczny?	 Uśmiechnął	 się,	 myśląc	 o	 jej	 pięknych	 czarnych	 włosach	 i przebiegłym	uśmiechu.	Zachęcała	go	i	kusiła,	choć	wiedziała,	że	zaleca	się	do	innej.	To też	 mógł	 wykorzystać.	 Może	 Renarin	 miał	 rację?	 Może	 powinien	 zaprosić	 ją	 na polowanie?	 Perspektywa	 walki	 z	 wielkoskorupem	 byłaby	 o	 wiele	 bardziej	 kusząca, gdyby	wiedział,	że	przygląda	się	jej	ktoś	piękny	i	długowłosy.

–	 Przyszły	 nowe	 raporty	 zwiadowców,	 oświecony	 Adolinie	 –	 powiedział	 Tarilar, podbiegłszy	bliżej.

Adolin	wrócił	myślami	do	spraw	bieżących.	Wraz	z	kilkoma	członkami	Kobaltowej

Gwardii	zajął	pozycję	u	podstawy	wysokiej	skały,	na	której	szczycie	ojciec	i	król	wciąż prowadzili	rozmowę.	Tarilar,	dowódca	zwiadowców,	był	mężczyzną	o	szczupłej	twarzy, lecz	 masywnej	 piersi	 i	 ramionach.	 Pod	 niektórymi	 kątami	 jego	 głowa	 wydawała	 się nieproporcjonalnie	 mała	 w	 stosunku	 do	 reszty	 ciała,	 wręcz	 robiła	 wrażenie zmiażdżonej.

–	Mów	–	rzucił	Adolin.

–	 Zwiadowcy	 spotkali	 się	 z	 głównym	 łowczym	 i	 wrócili.	 Na	 żadnym	 z	 pobliskich płaskowyżów	nie	widziano	Parshendich.	Kompanie	Osiemnasta	i	Dwudziesta	Pierwsza znajdują	się	na	stanowiskach,	ale	wciąż	pozostało	jeszcze	osiem	kompanii.

Adolin	pokiwał	głową.

–	 Niech	 Dwudziesta	 Pierwsza	 wyśle	 zwiadowców	 na	 płaskowyż	 czternasty	 i

szesnasty.	I	po	dwóch	na	szósty	i	ósmy.

–	Szósty	i	ósmy?	Za	nami?

–	 Gdybym	 to	 ja	 przygotowywał	 zasadzkę	 –	 powiedział	 Adolin	 –	 przeszedłbym

tamtędy	naokoło	i	odciął	nam	drogę	ucieczki.	Zrób	to.

Tarilar	zasalutował.

–	Tak,	oświecony.

Odbiegł	pośpiesznie,	by	przekazać	rozkazy.

–	Naprawdę	sądzisz,	że	to	konieczne?	–	spytał	Renarin,	podjeżdżając	do	brata.

–	Nie.	Ale	ojciec	i	tak	tego	oczekuje.	Wiesz,	że	tak.

Na	 górze	 zapanowało	 poruszenie.	 Adolin	 uniósł	 wzrok	 i	 zobaczył,	 jak	 król

zeskakuje	ze	skał	z	wysokości	czterdziestu	stóp,	a	płaszcz	unosi	się	za	nim.	Ojciec	stał

na	 górze	 i	 Adolin	 wyobrażał	 sobie,	 że	 przeklina	 pod	 nosem	 takie	 lekkomyślne zachowanie.	 Pancerz	 Odprysku	 mógł	 wytrzymać	 taki	 upadek,	 lecz	 przy	 tej	 wysokości robiło	się	to	już	niebezpieczne.

Elhokar	wylądował	z	głośnym	trzaskiem,	wyrzucając	w	górę	odłamki	skał	i	dużą

chmurę	 Burzowego	 Światła.	 Udało	 mu	 się	 zachować	 równowagę.	 Ojciec	 wybrał

bezpieczniejszą	drogę	w	dół,	zszedł	na	niższą	półkę	i	dopiero	wtedy	zeskoczył.

Ostatnio	coraz	częściej	wybiera	bezpieczniejszą	drogę,	pomyślał	Adolin.	I	do	tego

często	znajduje	powód,	by	przekazać	mi	dowodzenie.

Z	 namysłem	 wyjechał	 z	 cienia	 skały.	 Musiał	 przyjąć	 raport	 tylnej	 straży,	 ojciec	 z pewnością	chciał	go	usłyszeć.

Przejechał	 obok	 grupki	 jasnookich	 z	 oddziału	 Sadeasa.	 Królowi,	 Sadeasowi	 i

Vamahowi	towarzyszyła	zbieranina	służących,	adiutantów	i	pochlebców.	Patrząc	na	ich

wygodne	 jedwabie,	 rozpięte	 płaszcze	 i	 rzucające	 cień	 palankiny,	 Adolin	 poczuł	 się boleśnie	świadom	swojej	gorącej,	masywnej	zbroi.	Pancerze	Odprysku	były	cudowne	i dodawały	 sił,	 ale	 w	 słonecznym	 upale	 człowiek	 często	 marzył	 o	 czymś	 mniej ograniczającym.

Ale	 oczywiście	 on	 sam	 nie	 włożyłby	 stroju	 tak	 swobodnego	 jak	 pozostali.	 Adolin miał	 nosić	 mundur,	 nawet	 na	 polowaniu.	 Wymagał	 tego	 Kodeks	 Wojenny	 Alethich.

Nieważne,	że	od	stuleci	nikt	nie	kierował	się	jego	zasadami.	A	przynajmniej	nikt	poza Dalinarem	Kholinem	–	a	wobec	tego	i	jego	synami.

Adolin	 minął	 dwóch	 młodych	 jasnookich,	 Vartiana	 i	 Lomarda,	 nowych

pieczeniarzy	 Sadeasa.	 Rozmawiali	 tak	 głośnio,	 że	 ich	 usłyszał.	 Prawdopodobnie celowo.

–	 Znów	 goni	 króla	 –	 powiedział	 Vartian,	 kręcąc	 głową.	 –	 Jak	 ostrogary podgryzające	łydki	swojego	pana.

–	 To	 zawstydzające	 –	 stwierdził	 Lomard.	 –	 Jak	 dawno	 temu	 Dalinar	 zdobył	 serce klejnotu?	 Udaje	 im	 się	 to	 tylko	 wtedy,	 kiedy	 król	 pozwala	 im	 na	 nie	 polować	 bez konkurencji.

Adolin	 zacisnął	 zęby	 i	 jechał	 dalej.	 Ojciec	 interpretował	 Kodeks	 w	 sposób,	 który nie	 pozwalał	 synowi	 wyzywać	 innych	 na	 pojedynek	 podczas	 służby	 lub	 dowodzenia.

Drażniły	 go	 te	 niepotrzebne	 ograniczenia,	 ale	 Dalinar	 wypowiedział	 się	 jako	 jego dowódca.	 Co	 znaczyło,	 że	 nie	 ma	 mowy	 o	 sprzeciwie.	 Musiał	 znaleźć	 sposób,	 by wyzwać	 tych	 dwóch	 idiotów	 na	 pojedynek	 w	 innej	 sytuacji,	 pokazać	 im	 ich	 miejsce.

Niestety,	 nie	 mógł	 pojedynkować	 się	 z	 każdym,	 kto	 wypowiadał	 się	 przeciwko	 jego ojcu.

Najgorzej,	 że	 w	 ich	 słowach	 kryło	 się	 ziarno	 prawdy.	 Księstwa	 Alethich	 były	 jak udzielne	 królestwa,	 wciąż	 w	 dużej	 mierze	 autonomiczne,	 mimo	 że	 zaakceptowały Gavilara	 jako	 króla.	 Elhokar	 odziedziczył	 tron,	 a	 wtedy	 Dalinar	 przyjął	 księstwo Kholin	jako	swoje.

Niestety,	 większość	 z	 arcyksiążąt	 nie	 traktowała	 poważnie	 nadrzędnej	 władzy

króla.	 To	 oznaczało,	 że	 Elhokar	 nie	 posiadał	 ziemi,	 która	 należała	 bezpośrednio	 do niego.	 Miał	 w	 zwyczaju	 zachowywać	 się	 jak	 arcyksiążę	 Kholinu	 i	 wtrącać	 się	 w	 jego zarządzanie.	 I	 choć	 Dalinar	 powinien	 być	 udzielnym	 władcą	 swojego	 księstwa, spełniał	kaprysy	bratanka	i	poświęcał	zasoby	na	zapewnienie	mu	bezpieczeństwa.	To sprawiało,	że	w	oczach	innych	wydawał	się	słaby	–	zwykły	strażnik	i	niewiele	więcej.

Kiedyś,	 gdy	 Dalinara	 się	 obawiano,	 ludzie	 nie	 ważyli	 się	 tak	 szeptać.	 Ale	 teraz?

Dalinar	coraz	rzadziej	atakował	płaskowyże	i	jego	siły	pozostawały	z	tyłu,	jeśli	chodzi o	zdobywanie	cennych	serc	klejnotów.	Kiedy	inni	walczyli	i	zwyciężali,	Dalinar	i	jego synowie	tkwili	w	biurokracji.

Adolin	 chciał	 walczyć,	 zabijać	 Parshendich.	 Jaki	 sens	 miało	 kierowanie	 się

Kodeksem	 Wojennym,	 skoro	 tak	 rzadko	 wyruszał	 na	 wojnę?	 To	 wina	 tych	 urojeń.

Dalinar	nie	był	słaby	i	z	pewnością	nie	był	tchórzem,	nieważne,	co	mówili	ludzie.	Był

jedynie	udręczony.

Kapitanowie	 tylnej	 straży	 jeszcze	 nie	 ustawili	 się	 w	 szyku,	 więc	 Adolin

postanowił	 złożyć	 raport	 królowi.	 Pokłusował	 w	 jego	 stronę,	 dołączając	 do	 Sadeasa, który	 robił	 to	 samo.	 Mężczyzna	 na	 jego	 widok	 skrzywił	 się,	 co	 nie	 było	 żadnym zaskoczeniem.	Arcyksiążę	nie	mógł	znieść,	że	Adolin	miał	Ostrze,	a	on	sam	nie	–	od	lat go	pożądał.

Adolin	 spojrzał	 arcyksięciu	 w	 oczy	 i	 uśmiechnął	 się.	 Jeśli	 kiedyś	 będziesz	 miał

ochotę	 pojedynkować	 się	 ze	 mną	 o	 Ostrze,	 Sadeasie,	 zapraszam.	 Czego	 Adolin	 by	 nie dał,	żeby	ściągnąć	tego	śliskiego	jak	węgorz	mężczyznę	na	arenę	pojedynku.

Kiedy	Dalinar	 i	król	 podjechali,	Adolin	 odezwał	się	 szybko,	zanim	 Sadeas	 zdążył

coś	powiedzieć.

–	Wasza	Wysokość,	mam	raporty	zwiadowców.

Król	westchnął.

–	 Pewnie	 znowu	 nic.	 Wuju,	 naprawdę	 musimy	 wysłuchiwać	 raportów	 na	 temat

każdego	szczegółu	w	armii?

–	Trwa	wojna,	Wasza	Wysokość	–	odparł	Dalinar.

Dziwny	 jesteś,	 kuzynie,	 pomyślał	 Adolin.	 Elhokar	 widział	 morderców	 w	 każdym cieniu,	a	jednak	często	bagatelizował	zagrożenie	ze	strony	Parshendich.	Galopował	tak jak	dziś,	bez	straży	honorowej,	i	skakał	ze	skały	wysokiej	na	czterdzieści	stóp.	Nocami zaś	nie	mógł	zasnąć,	obawiając	się	zamachu	na	swoje	życie.

–	Przedstaw	raport,	synu	–	powiedział	Dalinar.

Adolin	 się	 zawahał.	 Czuł	 się	 głupio,	 gdyż	 to,	 co	 miał	 do	 powiedzenia,	 było	 mało treściwe.

–	 Zwiadowcy	 nie	 widzieli	 ani	 śladu	 Parshendich.	 Spotkali	 się	 z	 łowczym.	 Dwie kompanie	 zabezpieczyły	 następny	 płaskowyż,	 a	 osiem	 pozostałych	 potrzebuje	 trochę czasu	na	przemarsz.	Ale	jesteśmy	już	blisko.

–	 Tak,	 widzieliśmy	 z	 góry	 –	 stwierdził	 Elhokar.	 –	 Może	 kilku	 z	 nas	 mogłoby pojechać	naprzód…

–	 Wasza	 Wysokość	 –	 wtrącił	 Dalinar.	 –	 Nie	 po	 to	 zabierałem	 swoje	 wojska,	 żeby teraz	zostawić	je	za	sobą.

Elhokar	 przewrócił	 oczami.	 Dalinar	 nie	 ugiął	 się,	 jego	 twarz	 pozostała	 równie nieruchoma	 jak	 skały	 wokół	 nich.	 Taki	 widok	 –	 ojciec	 stanowczy	 i	 nieuginający	 się przed	 wyzwaniem	 –	 sprawił,	 że	 Adolin	 uśmiechnął	 się	 z	 dumą.	 Dlaczego	 nie	 mógł	 się tak	 zachowywać	 przez	 cały	 czas?	 Dlaczego	 tak	 często	 cofał	 się	 przed	 obelgami	 i wyzwaniami?

–	 Dobrze	 –	 powiedział	 król.	 –	 Zrobimy	 sobie	 przerwę	 i	 zaczekamy,	 aż	 armia przejdzie.

Otoczenie	 króla	 natychmiast	 zareagowało,	 mężczyźni	 zsiadali	 z	 koni,	 kobiety

kazały	 opuścić	 palankiny.	 Adolin	 odjechał,	 by	 w	 końcu	 uzyskać	 raport	 tylnej	 straży.

Kiedy	 powrócił,	 Elhokar	 zdążył	 się	 już	 poczuć	 jak	 we	 dworze.	 Służący	 rozstawili niewielką	 markizę,	 by	 zapewnić	 mu	 cień,	 a	 inni	 podawali	 wino.	 Schłodzone,	 dzięki jednemu	z	nowych	fabriali,	które	czyniły	rzeczy	zimnymi.

Adolin	zdjął	hełm	i	otarł	czoło,	znów	żałując,	że	nie	może	dołączyć	do	pozostałych

i	wypić	trochę	wina.	Zsiadł	z	konia	i	wyruszył	na	poszukiwanie	ojca.	Dalinar	stał	poza markizą,	 założywszy	 ręce	 za	 plecami,	 i	 spoglądał	 na	 wschód,	 w	 stronę	 Źródła	 – dalekiego,	 nieznanego	 miejsca,	 w	 którym	 rodziły	 się	 arcyburze.	 Renarin	 stał	 u	 jego boku	i	też	patrzył,	jakby	chciał	zobaczyć,	co	jego	ojciec	uznał	za	tak	interesujące.

Adolin	 oparł	 dłoń	 na	 ramieniu	 brata,	 a	 wtedy	 Renarin	 uśmiechnął	 się	 do	 niego.

Adolin	wiedział,	że	jego	dziewiętnastoletni	brat	czuje	się	nie	na	miejscu.	Choć	u	boku miał	 miecz,	 nie	 za	 bardzo	 wiedział,	 jak	 go	 używać.	 Słabość	 krwi	 sprawiała,	 że	 nie mógł	poświęcać	zbyt	wiele	czasu	na	ćwiczenia.

–	 Ojcze…	 –	 odezwał	 się	 Adolin	 –	 może	 król	 miał	 rację?	 Może	 powinniśmy	 ruszyć szybciej.	Wolałbym	mieć	to	całe	polowanie	z	głowy.

Dalinar	spojrzał	na	niego.

–	 W	 twoim	 wieku	 nie	 mógłbym	 się	 doczekać	 takiego	 polowania.	 Zabicie

wielkoskorupa	było	dla	młodzieńca	ukoronowaniem	roku.

No	 nie,	 znowu,	 pomyślał	 Adolin.	 Dlaczego	 wszyscy	 byli	 tak	 urażeni,	 że	 nie

ekscytują	go	polowania?

–	To	zwykły	przerośnięty	chull,	ojcze.

–	 Te	 „przerośnięte	 chulle”	 dorastają	 do	 pięćdziesięciu	 stóp	 i	 mogą	 zmiażdżyć nawet	człowieka	w	Pancerzu	Odprysku.

–	Owszem	–	zgodził	się	Adolin	–	i	dlatego	będziemy	go	wabić	przez	wiele	godzin, gotując	się	na	słońcu.	Jeśli	postanowi	się	pokazać,	zasypiemy	go	strzałami,	a	zbliżymy się	dopiero,	kiedy	będzie	tak	słaby,	że	z	trudem	będzie	stawiał	opór,	kiedy	zarąbiemy go	Ostrzami.	Bardzo	zaszczytne.

–	To	nie	pojedynek	–	zauważył	Dalinar.	–	Tylko	polowanie.	Wspaniała	tradycja.

Adolin	uniósł	brew.

–	I	owszem	–	dodał	ojciec.	–	Bywa	nużące.	Ale	król	nalegał.

–	Wciąż	cię	bolą	problemy	z	Rillą,	Adolinie	–	zauważył	Renarin.	–	Jeszcze	tydzień

temu	nie	mogłeś	się	doczekać.	Naprawdę	powinieneś	zaprosić	Janalę.

–	Janala	nienawidzi	polowań.	Uważa	je	za	barbarzyństwo.

Dalinar	zmarszczył	czoło.

–	Janala?	Kim	jest	Janala?

–	Córką	oświeconego	Lustowa	–	odparł	Adolin.

–	A	ty	się	do	niej	zalecasz?

–	Jeszcze	nie,	choć	próbowałem.

–	A	co	się	stało	z	tamtą	dziewczyną?	Tą	niską,	która	lubiła	srebrne	wstążki?

–	Deeli?	Ojcze,	przestałem	się	do	niej	zalecać	przed	dwoma	miesiącami!

–	Naprawdę?

–	Tak.

Dalinar	podrapał	się	po	brodzie.

–	 Między	 nią	 a	 Janalą	 były	 dwie	 inne,	 ojcze	 –	 zauważył	 Adolin.	 –	 Naprawdę powinieneś	zwracać	większą	uwagę.

–	Wszechmocny	niech	pomoże	człowiekowi,	który	spróbuje	zapamiętać	wszystkie

twoje	wybranki,	synu.

–	Ostatnia	była	Rilla	–	podpowiedział	Renarin.

Dalinar	spochmurniał.

–	I	wasza	dwójka…

–	 Miała	 wczoraj	 pewne	 problemy	 –	 odparł	 Adolin.	 Zakaszlał,	 zdecydowany

zmienić	temat.	–	Tak	czy	inaczej,	nie	uważasz	za	dziwne,	że	król	nalegał,	by	osobiście udać	się	na	polowanie	na	przepastną	bestię?

–	 Nieszczególnie.	 Stwory	 takich	 rozmiarów	 nieczęsto	 docierają	 aż	 tutaj,	 a	 król rzadko	bierze	udział	w	atakach	na	płaskowyże.	W	ten	sposób	może	walczyć.

–	 Ale	 on	 ma	 taką	 paranoję!	 Dlaczego	 teraz	 wybrał	 się	 na	 polowanie,	 odsłaniając się	na	Równinach?

Dalinar	spojrzał	w	stronę	markizy	króla.

–	 Wiem,	 że	 wydaje	 się	 dziwny,	 synu.	 Ale	 król	 jest	 bardziej	 skomplikowanym

człowiekiem,	 niż	 uważa	 większość.	 Obawia	 się,	 że	 poddani	 mają	 go	 za	 tchórza,	 gdyż tak	 bardzo	 boi	 się	 skrytobójców,	 więc	 znajduje	 sposoby	 ukazania	 swej	 odwagi.

Czasami	głupie,	ale	nie	jest	pierwszym	znanym	mi	człowiekiem,	który	bez	obaw	ruszał

do	 walki,	 ale	 kulił	 się	 w	 przerażeniu	 na	 myśl	 o	 nożu	 w	 ciemnościach.

Charakterystyczną	 cechą	 niepewności	 jest	 brawura.	 Król	 uczy	 się	 rządzić.	 Potrzebuje tego	 polowania.	 Musi	 udowodnić	 sobie	 samemu	 i	 pozostałym,	 że	 wciąż	 jest	 silny	 i godny	władać	królestwem	w	stanie	wojny.	Dlatego	go	zachęciłem.	Udane	polowanie	w kontrolowanych	 okolicznościach	 może	 poprawić	 jego	 reputację	 i	 zwiększyć	 pewność siebie.

Adolin	 powoli	 zamknął	 usta,	 słowa	 ojca	 uciszyły	 jego	 narzekania.	 Dziwne,	 jak wielki	 sens	 miały	 posunięcia	 króla,	 kiedy	 zostały	 wyjaśnione	 w	 taki	 sposób.	 Adolin spojrzał	na	ojca.	Jak	inni	mogą	szeptać,	że	jest	tchórzem?	Nie	widzą	jego	mądrości?

–	 Tak	 –	 powiedział	 Dalinar,	 a	 jego	 spojrzenie	 stało	 się	 nieobecne.	 –	 Twój	 brat stryjeczny	jest	lepszym	człowiekiem,	niż	się	powszechnie	uważa,	i	silniejszym	królem.

A	 na	 pewno	 mógłby	 się	 nim	 stać.	 Muszę	 jedynie	 dojść	 do	 tego,	 jak	 przekonać	 go	 do opustoszenia	Strzaskanych	Równin.

Adolin	aż	podskoczył.

–	Co	takiego?

–	 Z	 początku	 nie	 rozumiałem	 –	 mówił	 dalej	 Dalinar.	 –	 Zjednocz	 ich.	 Mam	 ich zjednoczyć?	 Ale	 czy	 nie	 są	 już	 zjednoczeni?	 Walczymy	 razem	 na	 Strzaskanych Równinach.	 Mamy	 wspólnego	 wroga	 w	 postaci	 Parshendich.	 Widzę,	 że	 zjednoczeni jesteśmy	 jedynie	 z	 nazwy.	 Arcyksiążęta	 deklarują	 poparcie	 dla	 Elhokara,	 ale	 ta wojna…	 to	 oblężenie…	 jest	 dla	 nich	 grą.	 Współzawodnictwem.	 Nie	 możemy	 ich	 tu zjednoczyć.	 Musimy	 powrócić	 do	 Alethkaru	 i	 ustabilizować	 sytuację	 w	 naszej ojczyźnie,	 nauczyć	 się,	 jak	 działać	 razem	 jako	 jeden	 naród.	 Strzaskane	 Równiny	 nas dzielą.	Inni	zbytnio	przejmują	się	zdobywaniem	bogactwa	i	prestiżu.

–	 Bycie	 Alethim	 polega	 na	 bogactwie	 i	 prestiżu,	 ojcze!	 –	 powiedział	 Adolin.	 Czy naprawdę	 słyszał	 te	 słowa?	 –	 A	 co	 z	 Paktem	 Zemsty?	 Arcyksiążęta	 przysięgli	 szukać zemsty	na	Parshendich!

–	I	szukaliśmy	jej.	–	Dalinar	spojrzał	na	syna.	–	Rozumiem,	że	to	brzmi	straszliwie,

ale	 są	 rzeczy	 ważniejsze	 od	 zemsty.	 Kochałem	 Gavilara.	 Ogromnie	 za	 nim	 tęsknię	 i nienawidzę	Parshendich	za	to,	co	zrobili.	Ale	dziełem	życia	Gavilara	było	zjednoczenie Alethkaru	i	raczej	pójdę	do	Potępienia	niż	pozwolę,	by	to	się	rozpadło.

–	 Ojcze,	 jeśli	 coś	 jest	 nie	 tak,	 to	 tylko	 to,	 że	 nie	 staramy	 się	 wystarczająco.

Myślisz,	 że	 arcyksiążęta	 się	 bawią?	 To	 pokażmy	 im,	 jak	 należy	 to	 zrobić!	 Zamiast mówić	o	wycofaniu	się,	powinniśmy	mówić	o	natarciu,	uderzeniu	na	Parshendich,	a	nie o	obleganiu	ich.

–	Może.

–	Tak	czy	inaczej,	nie	możemy	mówić	o	wycofaniu	się	–	stwierdził	Adolin.	Ludzie	i

tak	 gadali,	 że	 Dalinar	 zmiękł.	 Co	 by	 powiedzieli,	 gdyby	 to	 do	 nich	 dotarło?	 –	 Nie podniosłeś	tej	kwestii	z	królem,	prawda?

–	Jeszcze	nie.	Nie	znalazłem	właściwego	sposobu.

–	Proszę,	nie	mów	mu	o	tym.

–	Zobaczymy.

Dalinar	 znów	 odwrócił	 się	 w	 stronę	 Strzaskanych	 Równin,	 a	 jego	 spojrzenie

ponownie	stało	się	nieobecne.

–	Ojcze…

–	Przedstawiłeś	mi	swoje	zdanie,	synu,	a	ja	na	nie	odpowiedziałem.	Nie	naciskaj.

Czy	masz	już	raport	od	tylnej	straży?

–	Tak.

–	A	co	z	przednią?

–	Właśnie	u	nich	byłem	i…

A	 niech	 to.	 Minęło	 sporo	 czasu	 i	 król	 najprawdopodobniej	 powinien	 ruszyć	 w drogę.	 Ostatnie	 oddziały	 nie	 mogły	 opuścić	 tego	 płaskowyżu	 do	 chwili,	 gdy	 król znajdzie	się	bezpiecznie	na	następnym.

Adolin	 westchnął	 i	 ruszył	 przyjąć	 raport.	 Wkrótce	 wszyscy	 przebyli	 rozpadlinę	 i jechali	 przez	 kolejny	 płaskowyż.	 Renarin	 podjechał	 do	 niego	 i	 próbował	 zająć	 brata rozmową,	ale	młodzieniec	odpowiadał	półgębkiem.

Zaczynał	 czuć	 dziwne	 pragnienie.	 Większość	 ze	 starszych	 mężczyzn	 w	 armii	 –

nawet	 tylko	 o	 kilka	 lat	 starszych	 od	 Adolina	 –	 walczyła	 u	 boku	 jego	 ojca	 w	 dniach chwały.	Adolin	odkrył,	że	zazdrości	tym	wszystkim	mężczyznom,	którzy	znali	jego	ojca i	widzieli	go	na	polu	bitwy,	kiedy	jeszcze	nie	był	tak	pochłonięty	Kodeksem.

Zmiany	w	Dalinarze	rozpoczęły	się	z	chwilą	śmierci	brata.	Tamtego	straszliwego

dnia	wszystko	zaczęło	się	psuć.	Strata	Gavilara	niemal	przytłoczyła	Dalinara,	a	Adolin wiedział,	 że	 nigdy	 nie	 wybaczy	 Parshendim	 sprowadzenia	 na	 ojca	 takiego	 cierpienia.

Nigdy.	 Mężczyźni	 walczyli	 na	 Równinach	 z	 różnych	 powodów,	 jego	 był	 taki.	 Może gdyby	 pokonali	 Parshendich,	 ojciec	 znów	 stałby	 się	 taki	 jak	 wcześniej.	 Może zniknęłyby	te	upiorne	urojenia,	które	go	dręczyły.

Z	przodu	Dalinar	rozmawiał	przyciszonym	głosem	z	Sadeasem.	Obaj	się	krzywili.

Z	trudem	znosili	się	nawzajem,	choć	kiedyś	byli	przyjaciółmi.	To	również	zmieniło	się w	noc	śmierci	Gavilara.	Co	się	wydarzyło	między	nimi?

Dzień	mijał	i	w	końcu	dotarli	na	miejsce	polowania	–	dwa	płaskowyże.	Na	jeden	z

nich	 mieli	 zwabić	 bestię,	 na	 drugim	 zaś,	 znajdującym	 się	 w	 bezpiecznej	 odległości, gromadzili	się	widzowie.	Podobnie	jak	pozostałe,	tak	i	te	płaskowyże	miały	nierówną powierzchnię	 porośniętą	 wytrzymałą	 roślinnością	 przystosowaną	 do	 ciągłych arcyburz.	 Skalne	 półki,	 zagłębienia	 i	 nierówności	 sprawiały,	 że	 walka	 na	 nich	 była niebezpieczna.

Adolin	 dołączył	 do	 ojca,	 który	 czekał	 przed	 ostatnim	 mostem,	 kiedy	 król	 w

otoczeniu	żołnierzy	przechodził	na	płaskowyż	widokowy.	Następni	w	kolejce	byli	jego

towarzysze.

–	Dobrze	sobie	radzisz	z	dowodzeniem,	synu	–	powiedział	Dalinar,	kiwając	głową

do	grupy	żołnierzy,	która	zasalutowała	na	jego	widok.

–	 To	 dobrzy	 ludzie,	 ojcze.	 Właściwie	 nie	 potrzebują	 dowódcy	 podczas	 marszu	 z płaskowyżu	na	płaskowyż.

–	Owszem	–	zgodził	się	starszy	mężczyzna.	–	Ale	ty	potrzebujesz	doświadczenia	w

dowodzeniu,	a	oni	muszą	nauczyć	się	postrzegać	cię	jako	dowódcę.

Podjechał	 do	 nich	 Renarin	 –	 nadszedł	 czas,	 żeby	 i	 oni	 przejechali	 na	 płaskowyż widokowy.	Dalinar	gestem	kazał	synom	ruszyć	przodem.

Adolin	 odwrócił	 się,	 lecz	 wtedy	 zobaczył	 coś	 na	 płaskowyżu	 za	 ich	 plecami.

Samotny	 jeździec,	 starający	 się	 w	 pośpiechu	 dogonić	 myśliwych,	 nadjeżdżający	 od strony	obozów.

–	Ojcze	–	powiedział	Adolin,	wskazując	na	postać.

Dalinar	 natychmiast	 się	 odwrócił.	 Młodszy	 mężczyzna	 jednak	 wkrótce	 rozpoznał

jeźdźca.	Nie	posłaniec,	czego	oczekiwał.

–	Trefniś!	–	zawołał	Adolin	i	pomachał	do	niego.

Przybysz	 podjechał	 do	 nich.	 Królewski	 Trefniś,	 wysoki	 i	 szczupły,	 dobrze	 sobie radził	 z	 jazdą	 na	 czarnym	 wałachu.	 Był	 odziany	 w	 sztywny	 czarny	 płaszcz	 i	 czarne spodnie,	 pasujące	 do	 jego	 włosów	 o	 barwie	 onyksu.	 Choć	 u	 pasa	 nosił	 długi,	 wąski miecz,	 Adolin	 nie	 słyszał,	 by	 kiedykolwiek	 go	 wyciągnął.	 Ostrze	 bardziej przypominające	pojedynkowy	floret	niż	wojskowy	miecz	pełniło	funkcję	symboliczną.

Trefniś	pokiwał	im	głową.	Na	jego	twarzy	malował	się	uśmiech.	Miał	niebieskie

oczy,	ale	nie	był	jasnookim.	Ciemnookim	też	nie.	Był…	był	Królewskim	Trefnisiem,	a	to kategoria	sama	w	sobie.

–	 Ach,	 młody	 książę	 Adolin!	 –	 wykrzyknął	 Trefniś.	 –	 Udało	 ci	 się	 oderwać	 od młodych	 dam	 z	 obozu	 na	 tyle	 długo,	 by	 wziąć	 udział	 w	 polowaniu?	 Jestem	 pod wrażeniem.

Adolin	zaśmiał	się	niezręcznie.

–	Cóż,	ostatnio	temat	ten	zrobił	się	dyskusyjny…

Trefniś	uniósł	brew.

Młodzieniec	 westchnął.	 Trefniś	 i	 tak	 prędzej	 czy	 później	 by	 się	 dowiedział	 –

przed	nim	nie	dało	się	niczego	ukryć.

–	Wczoraj	umówiłem	się	na	obiad	z	pewną	kobietą,	ale…	no	cóż,	zalecałem	się	do

innej.	A	ona	jest	z	tych	zazdrosnych.	I	teraz	żadna	nie	chce	ze	mną	rozmawiać.

–	Jest	dla	mnie	źródłem	ciągłego	zadziwienia	to,	że	pakujesz	się	w	takie	kłopoty,

Adolinie.	A	każdy	bardziej	ekscytujący	od	poprzedniego.

–	No	tak.	Ekscytujący.	Dokładnie	o	to	słowo	mi	chodziło.

Trefniś	znów	się	roześmiał,	ale	zachował	przy	tym	wrażenie	godności.	Królewski

Trefniś	 nie	 był	 głupkowatym	 dworskim	 błaznem,	 jak	 w	 innych	 królestwach.	 Był

mieczem,	 narzędziem	 władcy.	 Obrażanie	 innych	 uwłaczało	 godności	 króla,	 więc

podobnie	jak	ludzie	wkładali	rękawiczki,	kiedy	zajmowali	się	czymś	paskudnym,	tak	i

władca	trzymał	Trefnisia,	by	nie	musiał	sam	zniżać	się	do	nieuprzejmości.

Ten	nowy	Trefniś	był	z	nimi	od	kilku	miesięcy	i	wydawał	się…	inny.	Można	było

odnieść	wrażenie,	że	wie	rzeczy,	których	nikt	się	po	nim	nie	spodziewał.	Ważne	rzeczy.

Użyteczne.

Wit	ukłonił	się	Dalinarowi.

–	Milordzie.

–	Trefnisiu	–	odparł	Dalinar	sztywno.

–	I	młody	książę	Renarin!

Renarin	spuścił	wzrok.

–	Nie	przywitasz	mnie,	Renarinie?	–	spytał	z	rozbawieniem	Trefniś.

–	 Sądzi,	 że	 będziesz	 z	 niego	 szydził,	 jeśli	 się	 do	 ciebie	 odezwie,	 Trefnisiu	 –

wyjaśnił	Adolin.	–	Rankiem	powiedział	mi,	że	jest	zdecydowany	nic	nie	mówić	w	twojej

obecności.

–	Cudownie!	–	wykrzyknął	Trefniś.	–	W	takim	razie	mogę	mówić,	co	tylko	zechcę,

a	on	się	nie	sprzeciwi?

Renarin	się	zawahał.

Trefniś	nachylił	się	do	Adolina.

–	 Czy	 opowiadałem	 ci	 o	 nocy,	 dwa	 dni	 temu,	 kiedy	 wraz	 z	 księciem	 Renarinem szedłem	ulicami	obozu?	Napotkaliśmy	te	dwie	siostry,	niebieskookie	i…

–	To	kłamstwo!	–	sprzeciwił	się	Renarin,	rumieniąc	się.

–	 Dobrze	 –	 mówił	 dalej	 Trefniś	 bez	 wahania	 –	 wyznam,	 że	 tak	 naprawdę	 były	 to trzy	siostry,	ale	książę	Renarin	całkiem	niesprawiedliwie	skończył	z	dwiema	z	nich,	a ja	nie	chciałem	umniejszać	swojej	reputacji…

–	Trefnisiu	–	przerwał	ostro	Dalinar.

Odziany	w	czerń	mężczyzna	zwrócił	się	w	jego	stronę.

–	 Może	 powinieneś	 ograniczyć	 swoje	 szyderstwa	 do	 ludzi,	 którzy	 na	 nie

zasługują.

–	Oświecony	Dalinarze,	sądzę,	że	to	właśnie	robiłem.

Starszy	 Kholin	 jeszcze	 bardziej	 spochmurniał.	 Nigdy	 nie	 lubił	 Trefnisia,	 a

znęcanie	 się	 nad	 Renarinem	 zawsze	 wzbudzało	 jego	 gniew.	 Adolin	 rozumiał	 to,	 ale Trefniś	niemal	zawsze	traktował	jego	brata	dobrodusznie.

Trefniś	ruszył	dalej,	mijając	Dalinara.	Adolin	z	trudem	wyłuskał	jego	słowa,	kiedy

mężczyzna	w	czerni	nachylił	się,	żeby	coś	powiedzieć.

–	 Ci,	 którzy	 „zasługują”	 na	 moje	 szyderstwa,	 to	 ci,	 którzy	 mogą	 na	 nich

skorzystać,	oświecony	Dalinarze.	On	jest	o	wiele	mniej	kruchy	niż	sądzicie.	–	Mrugnął, po	czym	skierował	konia	na	most.

–	Na	burzę,	lubię	go	–	powiedział	Adolin.	–	Najlepszy	Trefniś	od	wielu	lat.

–	Działa	mi	na	nerwy	–	przyznał	cicho	Renarin.

–	I	to	połowa	całej	zabawy.

Dalinar	nic	nie	powiedział.	Całą	trójką	przejechali	most	i	minęli	Trefnisia,	który

zatrzymał	 się,	 żeby	 dręczyć	 grupkę	 oficerów	 –	 jasnookich	 o	 tak	 niskiej	 pozycji,	 że musieli	 służyć	 w	 armii	 i	 zarabiać.	 Kilku	 z	 nich	 śmiało	 się,	 kiedy	 Trefniś	 robił	 sobie żarty	z	ich	towarzysza.

Dołączyli	 do	 króla,	 a	 wtedy	 natychmiast	 podszedł	 do	 nich	 łowczy.	 Bashin	 był

niskim	mężczyzną	o	wydatnym	brzuchu.	Nosił	obszarpane	ubranie,	skórzany	płaszcz	i

kapelusz	 o	 szerokim	 rondzie.	 Zaliczał	 się	 do	 pierwszego	 nahnu,	 najwyższej	 i najbardziej	 prestiżowej	 klasy,	 jaką	 mogli	 osiągnąć	 ciemnoocy,	 pozwalającej	 nawet	 na małżeństwo	z	jasnookimi.

Bashin	ukłonił	się	królowi.

–	 Wasza	 Wysokość!	 Cóż	 za	 cudowne	 wyczucie	 czasu!	 Właśnie	 zarzuciliśmy

przynętę.

–	 Doskonale	 –	 stwierdził	 Elhokar,	 zsuwając	 się	 z	 siodła.	 Adolin	 i	 Dalinar	 zrobili podobnie	przy	akompaniamencie	cichego	brzęku	Pancerzy.	–	Jak	długo	to	zajmie?

–	 Najpewniej	 dwie	 do	 trzech	 godzin	 –	 odparł	 Bashin,	 chwytając	 wodze

królewskiego	 wierzchowca.	 Stajenni	 odprowadzili	 oba	 ryshadyjskie.	 –	 Tam	 się

rozstawiliśmy.

Łowczy	wskazał	na	płaskowyż	myśliwski,	mniejszy	z	dwóch,	na	którym	miało	się

odbyć	 polowanie,	 z	 dala	 od	 orszaku	 i	 większości	 żołnierzy.	 Grupa	 myśliwych

prowadziła	 wzdłuż	 jego	 krawędzi	 wlokącego	 się	 chulla,	 za	 którym	 ciągnęła	 się	 lina.

Na	tej	linie	wisiała	przynęta.

–	 Używamy	 wieprzowych	 tuszy	 –	 wyjaśnił	 Bashin.	 –	 I	 wylaliśmy	 za	 krawędź

świńską	 krew.	 Patrole	 widywały	 tu	 przepastną	 bestię	 dobry	 tuzin	 razy.	 Z	 pewnością ma	 w	 pobliżu	 gniazdo,	 nie	 jest	 tu	 po	 to,	 by	 się	 przeobrazić.	 Na	 to	 jest	 zbyt	 wielki	 i zbyt	 długo	 pozostawał	 w	 okolicy.	 Spodziewam	 się	 doskonałego	 polowania!	 Kiedy	 się pojawi,	 wypuścimy	 grupę	 dzikich	 świń,	 żeby	 odwrócić	 jego	 uwagę,	 a	 wtedy	 możecie zacząć	osłabiać	go	strzałami.

Zabrali	 wielkie	 łuki	 –	 duże	 stalowe	 łuki	 o	 grubych	 cięciwach	 i	 tak	 dużej	 sile naciągu,	że	tylko	Odpryskowi	mogli	z	nich	korzystać.	Strzelały	pociskami	grubymi	na trzy	 palce.	 Był	 to	 nowy	 wynalazek,	 stworzony	 przez	 inżynierów	 Alethich	 przy	 użyciu fabriali,	stąd	też	każdy	łuk	wymagał	niewielkiego	napełnionego	klejnotu,	by	utrzymać siłę	 naciągu	 bez	 wypaczania	 metalu.	 Badania	 prowadziła	 ciotka	 Adolina,	 Navani	 – wdowa	po	królu	Gavilarze,	matka	Elhokara	i	Jasnah.

Szkoda,	 że	 wyjechała,	 pomyślał	 Adolin.	 Navani	 była	 interesującą	 kobietą.	 Wokół

niej	zawsze	działo	się	coś	ciekawego.

Niektórzy	 nazywali	 tę	 broń	 Łukami	 Odprysku,	 ale	 Adolin	 nie	 lubił	 tego

określenia.	 Pancerze	 i	 Ostrza	 Odprysku	 były	 czymś	 wyjątkowym.	 Pozostałościami innych	czasów,	kiedy	Świetliści	chodzili	po	powierzchni	Rosharu.	Oparta	na	fabrialach nauka	nawet	nie	zbliżyła	się	do	ich	odtworzenia.

Bashin	poprowadził	króla	i	arcyksiążąt	w	stronę	pawilonu	pośrodku	płaskowyżu

widokowego.	Adolin	dołączył	do	ojca,	pragnąc	złożyć	raport	o	przebyciu	mostu.	Prawie

połowa	 żołnierzy	 znalazła	 się	 już	 na	 miejscu,	 ale	 wielu	 z	 orszaku	 wciąż	 przechodziło po	 szerokim,	 stałym	 moście	 na	 płaskowyż.	 Nad	 pawilonem	 łopotała	 królewska	 flaga, ustawiono	 też	 niewielki	 stół	 z	 poczęstunkiem.	 Żołnierze	 na	 tyłach	 ustawiali	 rząd czterech	 wielkich	 łuków.	 Były	 gładkie	 i	 robiły	 wrażenie	 niebezpiecznych,	 a	 obok umieszczono	cztery	kołczany	z	grubymi	czarnymi	strzałami.

–	 Sądzę,	 że	 polowanie	 uda	 się	 doskonale	 –	 powiedział	 Bashin	 do	 Dalinara.	 –

Oceniając	po	raportach,	bestia	jest	wielka.	Większa	niż	wszystkie,	jakie	kiedykolwiek zabiliście,	oświecony.

–	 Gavilar	 zawsze	 chciał	 takiego	 zabić.	 –	 Dalinar	 westchnął	 ze	 smutkiem.	 –

Uwielbiał	 polowania	 na	 wielkoskorupy,	 ale	 nigdy	 nie	 dopadł	 przepastnej	 bestii.

Dziwne,	że	ja	zabiłem	ich	już	tak	wiele.

Chull	ciągnący	przynętę	zabeczał.

–	Przy	tej	bestii	trzeba	atakować	nogi,	oświeceni	–	powiedział	Bashin.	Udzielanie

porad	 przed	 polowaniem	 należało	 do	 jego	 obowiązków	 i	 traktował	 je	 poważnie.	 –

Przepastne	 bestie,	 cóż,	 wy	 atakujecie	 je	 w	 poczwarkach.	 Nie	 zapominajcie,	 jak paskudne	 potrafią	 być,	 kiedy	 się	 nie	 przeobrażają.	 Przy	 tak	 wielkim	 stworze	 trzeba wykorzystać	 odwrócenie	 uwagi	 i	 zaatakować	 od…	 –	 Jęknął	 i	 zaklął	 cicho.	 –	 Niech burze	wezmą	to	zwierzę.	Przysięgam,	ten,	kto	je	tresował,	musiał	być	głupi.

Spoglądał	 na	 drugi	 płaskowyż.	 Adolin	 podążył	 za	 jego	 spojrzeniem.	 Podobny	 do kraba	 chull,	 który	 ciągnął	 przynętę,	 oddalał	 się	 od	 rozpadliny	 powolnym,	 lecz zdecydowanym	krokiem.	Jego	poganiacze	wrzeszczeli	i	biegli	za	nim.

–	Przepraszam,	oświecony	–	stwierdził	Bashin.	–	Cały	dzień	to	robi.

Chull	zabeczał	chrapliwie.	Adolinowi	wydawało	się,	że	coś	jest	nie	tak.

–	Możemy	posłać	po	innego	–	zauważył	Elhokar.	–	To	nie	powinno	zająć	zbyt	wiele

czasu…

–	Bashinie?	–	odezwał	się	Dalinar	z	niepokojem	w	głosie.	–	Czy	na	końcu	liny	nie

powinno	być	przynęty?

Łowczy	zamarł.	Lina,	którą	ciągnął	chull,	była	postrzępiona	na	końcu.

Coś	 ciemnego	 –	 coś	 oszałamiającego	 ogromnego	 –	 wyłoniło	 się	 z	 rozpadliny	 na grubych	 nogach.	 Wspięło	 się	 na	 płaskowyż	 –	 nie	 na	 ten	 mały,	 na	 którym	 miało	 się odbywać	 polowanie,	 ale	 na	 płaskowyż	 widokowy,	 na	 którym	 stał	 Dalinar	 z	 Adolinem.

Płaskowyż	 pełen	 służących,	 nieuzbrojonych	 gości,	 kobiet	 i	 nieprzygotowanych

żołnierzy.

–	A	niech	to	Potępienie	–	rzucił	Bashin.



Przypuszczam,	 że	 wciąż	 czujesz	 złość.	 Miło	 to	 wiedzieć.	 Podobnie	 jak	 na	 twoim stałym	zdrowiu,	nauczyłem	się	polegać	na	twoim	niezadowoleniu	ze	mnie.	Jak	mniemam, to	jedna	ze	stałych	wartości	cosmere.

Dziesięć	uderzeń	serca.

Jeden.

Tyle	 czasu	 wymagało	 przyzwanie	 Ostrza	 Odprysku.	 Jeśli	 serce	 Dalinara	 biło

szybciej,	wszystko	trwało	krócej.	Jeśli	był	rozluźniony,	dłużej.

Dwa.

Na	 polu	 bitwy	 odliczanie	 tych	 uderzeń	 trwało	 całą	 wieczność.	 W	 biegu	 założył

hełm.

Trzy.

Przepastna	bestia	opuściła	łapę,	miażdżąc	most	pełen	ludzi	z	orszaku	i	żołnierzy.

Z	 krzykiem	 spadli	 w	 przepaść.	 Dalinar	 biegł,	 wspomagany	 Pancerzem,	 podążając	 za królem.

Cztery.

Przepastna	 bestia	 wznosiła	 się	 jak	 góra	 pancerza	 o	 barwie	 ciemnofioletowego

atramentu.	 Dalinar	 rozumiał,	 dlaczego	 Parshendi	 uważali	 te	 stwory	 za	 bóstwa.	 Miała wykrzywiony	 łeb	 przypominający	 grot	 strzały	 i	 pysk	 pełen	 ostrych	 żuwaczek.	 Choć	 z wyglądu	 przypominała	 skorupiaka,	 nie	 była	 bynajmniej	 przysadzistym,	 spokojnym chullem.	 Miała	 cztery	 pary	 paskudnych	 szczypiec	 umieszczone	 na	 szerokich ramionach,	 a	 każde	 rozmiarów	 konia,	 i	 tuzin	 mniejszych	 odnóży	 trzymających	 się krawędzi	płaskowyżu.

Pięć.

Chityna	ze	zgrzytem	otarła	się	o	kamień,	kiedy	stwór	wgramolił	się	na	płaskowyż

i	błyskawicznie	chwycił	w	szczypce	ciągnącego	wóz	chulla.

Sześć.

–	Do	broni,	do	broni!	–	ryknął	Elhokar.	–	Łucznicy,	strzelać!

Siedem.

–	Odwrócić	jego	uwagę	od	nieuzbrojonych!	–	wrzasnął	Dalinar	do	żołnierzy.

Stwór	 zmiażdżył	 skorupę	 chulla	 –	 kawałki	 wielkości	 talerzy	 upadły	 z	 trzaskiem na	płaskowyż	–	po	czym	wepchnął	zwierzę	do	pyska	i	popatrzył	z	góry	na	uciekających skrybów	i	resztę	orszaku.	Chull	przestał	beczeć	w	chwili,	gdy	potwór	go	zmiażdżył.

Osiem.

Dalinar	zeskoczył	z	kamiennej	półki	i	przeleciał	pięć	jardów,	po	czym	wylądował

na	skale.

Dziewięć.

Przepastna	bestia	zawyła,	wydając	z	siebie	koszmarny	piszczący	odgłos.	Dudniła

czterema	głosami,	nakładającymi	się	na	siebie	nawzajem.

Łucznicy	 naciągnęli	 cięciwy.	 Elhokar	 wykrzykiwał	 rozkazy	 tuż	 przed	 Dalinarem, jego	niebieska	peleryna	łopotała.

Dłoń	Dalinara	zamrowiła	w	oczekiwaniu.

Dziesięć!

Ostrze	Odprysku	–	Dawca	Przysięgi	–	utworzyło	się	w	jego	dłoni,	wyłaniając	się	z

mgły	 w	 chwili,	 kiedy	 serce	 po	 raz	 dziesiąty	 uderzyło	 w	 jego	 piersi.	 Ostrze	 długie	 na sześć	 stóp	 od	 rękojeści	 do	 sztychu	 byłoby	 nieporęczne	 w	 rękach	 mężczyzny pozbawionego	 Pancerza.	 Dalinarowi	 wydawało	 się	 doskonałe.	 Nosił	 Dawcę	 Przysięgi od	 młodości.	 Związał	 się	 z	 nim,	 kiedy	 był	 w	 wieku	 dwudziestu	 Płaczów.	 Klinga	 była długa	 i	 lekko	 zakrzywiona,	 szerokości	 dłoni,	 z	 przypominającymi	 fale	 ząbkami	 w pobliżu	rękojeści.	Na	końcu	zakrzywiała	się	jak	rybacki	hak	i	była	wilgotna	od	rosy.

Ostrze	 było	 jego	 częścią.	 Wyczuwał	 energię	 przepływającą	 wzdłuż	 klingi,	 jakby nie	 mogła	 się	 doczekać.	 Mężczyzna	 nie	 znał	 życia,	 dopóki	 nie	 ruszył	 do	 ataku	 w Pancerzu	i	z	Ostrzem	w	ręku.

–	 Rozzłośćcie	 go!	 –	 zaryczał	 Elhokar,	 a	 Ostrze	 –	 Budzący	 Słońce	 –	 wyłoniło	 się	 z mgieł	w	jego	dłoni.

Broń	 była	 długa	 i	 wąska,	 z	 dużym	 jelcem,	 a	 wzdłuż	 klingi	 wyryto	 dziesięć

podstawowych	glifów.	Nie	chciał,	żeby	potwór	uciekł,	Dalinar	słyszał	to	w	jego	głosie.

Starszy	 Kholin	 bardziej	 martwił	 się	 o	 żołnierzy	 i	 orszak,	 to	 polowanie	 już	 poszło	 w bardzo	 złym	 kierunku.	 Może	 mogliby	 odwracać	 uwagę	 potwora	 wystarczająco	 długo, by	 wszyscy	 uciekli,	 a	 później	 wycofać	 się	 i	 pozwolić	 mu	 pożywić	 się	 chullami	 i wieprzami.

Stwór	znów	zawył	wieloma	głosami	i	wbił	szczypce	w	gromadę	żołnierzy.	Ludzie

krzyczeli,	kości	pękały,	ciała	padały.

Łucznicy	wystrzelili,	celując	w	łeb.	Setka	strzał	wzbiła	się	w	powietrze,	ale	tylko

kilka	 trafiło	 w	 miękkie	 mięśnie	 między	 chitynowymi	 płytami.	 Z	 tyłu	 Sadeas	 domagał

się	 swojego	 wielkiego	 łuku.	 Dalinar	 nie	 mógł	 na	 to	 czekać	 –	 stwór	 zabijał	 jego	 ludzi.

Łuk	byłby	zbyt	powolny.	Musiał	wykorzystać	swoje	Ostrze.

Adolin	 przejechał	 obok	 na	 Pewnokrwistym.	 Chłopak	 pobiegł	 po	 swojego	 konia,

zamiast	 rzucić	 się	 do	 ataku	 jak	 Elhokar.	 Sam	 Dalinar	 musiał	 zostać	 z	 królem.	 Inne konie	 –	 nawet	 żołnierskie	 rumaki	 –	 spanikowały,	 ale	 biały	 ryshadyjski	 ogier	 Adolina zachował	spokój.	Po	chwili	do	Dalinara	podbiegł	Galant.	Mężczyzna	chwycił	za	wodze	i wzniósł	 się	 w	 powietrze	 z	 pomocą	 Pancerza,	 po	 czym	 wylądował	 w	 siodle.	 Siła uderzenia	 mogłaby	 zrobić	 krzywdę	 zwykłemu	 wierzchowcowi,	 ale	 Galant	 był	 o	 wiele bardziej	wytrzymały.

Elhokar	 opuścił	 zasłonę	 hełmu,	 a	 wtedy	 jego	 boki	 przez	 chwilę	 rozmyły	 się	 we mgle.

–	Cofnij	się,	Wasza	Wysokość	–	zawołał	Dalinar,	przebiegając	obok.	–	Zaczekaj,	aż

z	Adolinem	go	osłabimy.

Dalinar	uniósł	rękę	i	sam	opuścił	zasłonę.	Boki	rozmyły	się	we	mgle,	zatrzaskując

ją,	 a	 później	 stały	 się	 przezroczyste.	 Szczelina	 w	 zasłonie	 wciąż	 była	 niezbędna	 –

spoglądanie	przez	boki	było	jak	patrzenie	przez	brudne	szkło	–	lecz	ta	przezroczystość stanowiła	jedną	z	najcudowniejszych	cech	Pancerza	Odprysku.

Dalinar	wjechał	w	cień	potwora.	Żołnierze	kręcili	się	wokół,	ściskając	włócznie.

Nie	 byli	 szkoleni	 do	 walki	 z	 wysokimi	 na	 trzydzieści	 stóp	 bestiami,	 a	 o	 ich	 męstwie świadczył	 fakt,	 że	 mimo	 to	 ustawili	 się	 w	 szyku,	 próbując	 odciągnąć	 uwagę	 od łuczników	i	uciekającego	orszaku.

Strzały	 spadały	 z	 góry	 i	 odbijały	 się	 od	 pancerza,	 przez	 co	 stawały	 się	 bardziej niebezpieczne	 dla	 oddziałów	 poniżej	 niż	 dla	 przepastnej	 bestii.	 Dalinar	 uniósł	 rękę, żeby	osłonić	otwór	w	zasłonie,	kiedy	od	jego	hełmu	odbiła	się	strzała.

Adolin	 cofnął	 się	 w	 chwili,	 gdy	 bestia	 zamachnęła	 się	 na	 grupę	 łuczników	 i zmiażdżyła	ich	szczypcami.

–	Biorę	lewą!	–	ryknął	Adolin.

Dalinar	pokiwał	głową	i	odbił	w	prawo,	przegalopował	obok	grupy	oszołomionych

żołnierzy	 i	 znów	 pojawił	 się	 na	 słońcu,	 gdy	 przepastna	 bestia	 uniosła	 szczypce	 do kolejnego	ciosu.	Dalinar	przejechał	pod	odnóżem,	przerzucił	Dawcę	Przysięgi	do	lewej ręki	i	przeciął	jedną	z	masywnych	nóg	potwora.

Ostrze	przeszyło	grubą	chitynę	właściwie	bez	oporu.	Nie	przecięło	ciała,	a	jednak

zabiło	 kończynę	 tak	 skutecznie,	 jakby	 ją	 odrąbało.	 Odnóże	 osunęło	 się,	 bezwładne	 i bezużyteczne.

Potwór	 zaryczał	 głębokim,	 nakładającym	 się	 głosem.	 Dalinar	 widział,	 jak	 Adolin przecina	po	drugiej	stronie	inną	kończynę	stwora.

Istota	 zadrżała,	 zwracając	 się	 w	 stronę	 Dalinara.	 Dwa	 przecięte	 odnóża	 ciągnęła za	sobą.	Stwór	był	długi	i	wąski	jak	rak,	do	tego	miał	spłaszczony	ogon.	Poruszał	się na	czternastu	kończynach.	Ile	jeszcze	mógł	stracić,	zanim	upadnie?

Dalinar	zawrócił	Galanta	i	spotkał	się	z	Adolinem.	Niebieski	Pancerz	młodzieńca

błyszczał,	 a	 peleryna	 łopotała	 za	 jego	 plecami.	 Zamienili	 się	 miejscami	 i	 zawrócili szerokim	łukiem,	kierując	się	w	stronę	kolejnych	odnóży.

–	Spotkaj	się	ze	swym	wrogiem,	potworze!	–	zaryczał	Elhokar.

Dalinar	odwrócił	się.

Król	znalazł	wierzchowca	i	udało	mu	się	nad	nim	zapanować.	Zemsta	co	prawda

nie	była	ryshadyjskiej	krwi,	ale	za	to	pochodziła	z	najlepszej	hodowli	w	Shin.	Elhokar ruszył	do	ataku,	unosząc	Ostrze	wysoko	nad	głową.

Cóż,	 nie	 mógł	 mu	 przecież	 zabronić	 udziału	 w	 walce.	 Pancerz	 powinien	 go

ochronić,	o	ile	nigdzie	nie	zatrzyma	się	na	zbyt	długo.

–	Nogi,	Elhokarze!	–	krzyknął	Dalinar.

Król	zignorował	go	i	zwrócił	się	w	stronę	korpusu	bestii.	Starszy	Kholin	zaklął	i

spiął	 Galanta	 w	 chwili,	 gdy	 potwór	 się	 zamachnął.	 Elhokar	 odwrócił	 się	 w	 ostatniej chwili	 i	 uchylił	 przed	 ciosem.	 Szczypce	 przepastnej	 bestii	 z	 głośnym	 trzaskiem uderzyły	 w	 kamień.	 Bestia	 zaryczała	 ze	 złości,	 a	 dźwięk	 ten	 odbijał	 się	 echem	 po rozpadlinach.

Król	zwrócił	się	w	stronę	Dalinara	i	przejechał	obok	niego.

–	Rozpraszam	go,	głupcze.	Atakuj	dalej!

–	 Ja	 mam	 ryshadyjskiego!	 –	 odkrzyknął	 Dalinar.	 –	 Ja	 będę	 rozpraszał,	 jestem szybszy!

Król	 znowu	 go	 zignorował.	 Dalinar	 westchnął.	 Nad	 Elhokarem	 jak	 zawsze	 nie

dało	 się	 zapanować.	 Kłótnia	 pochłonęłaby	 jedynie	 więcej	 czasu	 i	 więcej	 ofiar,	 więc Dalinar	 wypełnił	 polecenie.	 Skręcił	 w	 bok,	 przygotowując	 się	 do	 kolejnego	 najazdu, kopyta	 Galanta	 głośno	 uderzały	 w	 skałę.	 Król	 przyciągnął	 uwagę	 potwora,	 a	 Dalimar podjechał	i	przebił	ostrzem	kolejne	odnóże.

Bestia	wydała	z	siebie	cztery	nakładające	się	okrzyki	i	odwróciła	się	do	Dalinara.

W	 tej	 samej	 chwili	 Adolin	 podjechał	 z	 drugiej	 strony	 i	 zręcznie	 ciął	 następną	 nogę.

Odnóże	zwisło,	a	strzały	wciąż	spadały	z	nieba.

Stwór	 otrząsnął	 się,	 zdezorientowany	 atakami	 ze	 wszystkich	 stron.	 Słabł,	 więc Dalinar	 uniósł	 rękę,	 rozkazując	 reszcie	 piechoty	 wycofać	 się	 w	 stronę	 pawilonu.

Wydawszy	 rozkazy,	 prześlizgnął	 się	 i	 zabił	 kolejne	 odnóże.	 W	 sumie	 już	 pięć.	 Może nadszedł	czas,	by	pozwolić	bestii	przekuśtykać	z	powrotem	do	rozpadliny	–	zabicie	jej nie	było	warte	ryzyka.

Zawołał	 do	 króla,	 który	 jechał	 z	 wyciągniętym	 Ostrzem	 w	 pewnej	 odległości.

Elhokar	 spojrzał	 nań,	 ale	 wyraźnie	 go	 nie	 usłyszał.	 Ostro	 ściągnął	 wodze	 Zemsty	 i skręcił	w	prawo	w	stronę	Dalinara.

Rozległ	 się	 cichy	 trzask	 i	 nagle	 król	 –	 wraz	 z	 siodłem	 –	 wyleciał	 w	 powietrze.

Szybki	 skręt	 sprawił,	 że	 popręg	 pękł.	 Mężczyzna	 w	 Pancerzu	 Odprysku	 był	 ciężki	 i wywierał	duży	nacisk	zarówno	na	wierzchowca,	jak	i	na	siodło.

Dalinar	poczuł	nagły	strach	i	ściągnął	wodze	Galanta.	Elhokar	uderzył	w	ziemię,

upuszczając	 Ostrze	 Odprysku.	 Broń	 rozpłynęła	 się	 we	 mgle	 i	 zniknęła.	 To	 było zabezpieczenie,	dzięki	któremu	wrogowie	nie	mogli	dostać	Ostrza	w	swoje	ręce	–	one znikały,	 chyba	 że	 właściciel	 wyraził	 inne	 życzenie	 w	 chwili,	 kiedy	 wypuszczał	 je	 z dłoni.

–	Elhokarze!	–	wrzasnął	Dalinar.

Król	 przetoczył	 się,	 otulony	 płaszczem,	 po	 czym	 zatrzymał.	 Przez	 chwilę	 leżał

oszołomiony	–	zbroja	pękła	na	jednym	ramieniu,	z	otworu	sączyło	się	Burzowe	Światło.

Pancerz	ochronił	przed	upadkiem.	Nic	mu	nie	będzie.

Chyba	że…

Nad	królem	wzniosły	się	szczypce.

Dalinar	 poczuł	 nagły	 atak	 paniki,	 zwrócił	 Galanta	 do	 galopu	 w	 stronę	 króla.	 Za późno!	Bestia	zdąży…

Ogromna	 strzała	 wbiła	 się	 w	 łeb	 przepastnej	 bestii,	 przebijając	 chitynę.

Wypłynęła	fioletowa	jucha,	a	bestia	zawyła	z	bólu.	Dalinar	obrócił	się	w	siodle.

Sadeas	stał	w	swoim	czerwonym	Pancerzu	i	brał	od	służącego	kolejną	olbrzymią

strzałę.	 Naciągnął	 łuk	 i	 z	 głośnym	 trzaskiem	 wbił	 gruby	 bełt	 w	 bark	 przepastnej bestii.

Dalinar	 uniósł	 Dawcę	 Przysięgi	 w	 geście	 podziękowania.	 Sadeas	 odpowiedział,

unosząc	łuk.	Nie	byli	przyjaciółmi	i	nie	lubili	się	nawzajem.

Ale	chronili	króla.	To	ich	jednoczyło.

–	Wycofaj	się!	–	zawołał	Dalinar	do	króla,	przejeżdżając	obok	niego.

Elhokar	podniósł	się	i	pokiwał	głową.

Dalinar	 zbliżył	 się.	 Musiał	 odwrócić	 uwagę	 bestii	 na	 wystarczająco	 długo,	 by Elhokar	uciekł.	Kolejne	strzały	Sadeasa	trafiały	w	cel,	ale	potwór	zaczął	je	ignorować.

Zniknęła	 powolność	 ruchów,	 a	 jego	 beczenie	 stało	 się	 wściekłe,	 rozzłoszczone, oszalałe.	Ogarnęła	go	prawdziwa	furia.

Szczypce	 uderzyły	 w	 skałę	 tuż	 obok	 Galanta,	 aż	 w	 powietrze	 poleciały	 odłamki.

Dalinar	 pochylił	 się,	 wyciągnął	 Ostrze	 Odprysku	 i	 przebił	 kolejne	 odnóże.	 Adolin zrobił	 to	 samo	 po	 drugiej	 stronie.	 Pozbyli	 się	 już	 siedmiu	 odnóży,	 czyli	 połowy.	 Ile jeszcze,	 zanim	 bestia	 padnie?	 Zazwyczaj,	 zanim	 dotarli	 do	 tej	 fazy	 walki,	 wbijali	 w zwierzę	 kilka	 tuzinów	 strzał.	 Trudno	 było	 ocenić,	 jak	 rozwinie	 się	 sytuacja	 bez	 tego wstępnego	 zmiękczenia	 –	 poza	 tym,	 nigdy	 wcześniej	 nie	 walczył	 z	 aż	 tak	 wielkim stworem.

Skręcił,	próbując	przyciągnąć	uwagę	bestii.	Elhokarowi	powinno…

–	Jesteś	bogiem?!	–	zaryczał	król.

Dalinar	 jęknął	 i	 obejrzał	 się	 przez	 ramię.	 Król	 nie	 uciekł.	 Szedł	 w	 stronę	 bestii, wyciągnąwszy	rękę	w	bok.

–	 Wyzywam	 cię,	 istoto!	 –	 wykrzyknął	 władca.	 –	 Żądam	 twojego	 życia!	 Zobaczą swoich	 bogów	 zmiażdżonych,	 tak	 samo	 jak	 zobaczą	 swojego	 króla	 martwego	 u	 moich stóp!	Wyzywam	cię!

Cóż	za	głupiec,	na	Potępienie!	–	pomyślał	Dalinar,	skręcając.

Ostrze	Elhokara	ponownie	uformowało	się	w	jego	dłoni.	Ruszył	w	stronę	korpusu

potwora,	 a	 z	 pękniętego	 naramiennika	 wypływało	 Burzowe	 Światło.	 Zbliżył	 się	 i zamachnął	w	stronę	bestii,	odcinając	kawał	chityny	–	ją	Ostrze	mogło	odciąć,	podobnie jak	ludzkie	włosy	czy	paznokcie.	Później	Elhokar	wbił	broń	w	korpus	bestii,	szukając jej	serca.

Potwór	 zaryczał	 i	 otrząsnął	 się,	 odrzucając	 Elhokara.	 Król	 z	 trudem	 utrzymał

swoje	Ostrze.	Bestia	obróciła	się	wokół	własnej	osi.	Niestety,	ruch	ten	sprawił,	że	jej ogon	 zwrócił	 się	 w	 stronę	 Dalinara.	 Mężczyzna	 zaklął	 i	 szarpnął	 wodze	 Galanta,	 ale ogon	zbliżał	się	zbyt	szybko.	Uderzył	wierzchowca,	zrzucając	z	niego	Dalinara.	Dawca Przysięgi	wysunął	się	z	jego	palców	i	rozciął	kamień,	po	czym	rozpłynął	się	we	mgle.

–	Ojcze!	–	zawołał	ktoś.

Dalinar	 zatrzymał	 się	 na	 kamieniach,	 oszołomiony.	 Unosząc	 głowę,	 zobaczył,	 jak Galant	 się	 podnosi.	 Całe	 szczęście,	 koń	 nie	 złamał	 nogi,	 choć	 z	 licznych	 zadrapań sączyła	się	krew	i	ostrożnie	stawiał	jedną	z	kończyn.

–	Uciekaj!	–	rzucił	Dalinar.

Po	 takim	 rozkazie	 koń	 uciekał	 w	 bezpieczne	 miejsce.	 W	 przeciwieństwie	 do

Elhokara,	był	posłuszny.

Dalinar	 podniósł	 się	 niepewnie.	 Z	 lewej	 usłyszał	 zgrzyt,	 a	 kiedy	 mężczyzna

obrócił	 się,	 zobaczył	 zbliżający	 się	 ogon	 przepastnej	 bestii,	 który	 trafił	 go	 w	 pierś	 i odrzucił	do	tyłu.

Świat	znów	się	zakołysał,	a	metal	zazgrzytał	o	kamień,	kiedy	się	po	nim	ślizgał.

Nie!	 –	 pomyślał.	 Opuścił	 dłoń	 w	 rękawicy	 na	 ziemię	 i	 odepchnął	 się,

wykorzystując	 pęd	 ślizgu,	 by	 się	 wyprostować.	 Niebo	 się	 zakołysało,	 lecz	 coś	 w Pancerzu	 jakby	 wiedziało,	 gdzie	 jest	 góra.	 Nie	 zatrzymując	 się,	 wylądował	 na	 ziemi, jego	stopy	zazgrzytały	na	skale.

Odzyskał	 równowagę	 i	 ruszył	 w	 stronę	 króla,	 rozpoczynając	 proces	 ponownego

przyzywania	Ostrza	Odprysku.	Dziesięć	uderzeń	serca.	Wieczność.

Łucznicy	 wciąż	 strzelali	 i	 więcej	 niż	 kilka	 strzał	 wystawało	 z	 pyska	 przepastnej bestii.	Stwór	je	ignorował,	choć	większe	pociski	Sadeasa	nadal	zwracały	jego	uwagę.

Adolin	 przeciął	 następne	 odnóże	 i	 stwór	 zakołysał	 się	 niepewnie,	 ciągnąc	 za	 sobą osiem	z	czternastu	nóg.

–	Ojcze!

Dalinar	 odwrócił	 się	 i	 zobaczył,	 jak	 Renarin	 –	 ubrany	 w	 sztywny	 kholiński

mundur,	z	długim	płaszczem	zapiętym	pod	szyją	–	jedzie	przez	nierówny	teren.

–	Ojcze,	nic	ci	się	nie	stało?	Czy	mogę	ci	pomóc?

–	Głupcze!	–	Dalinar	machnął	ręką.	–	Jedź!

–	Ale…

–	 Jesteś	 bezbronny	 i	 bez	 pancerza!	 –	 ryknął	 Dalinar.	 –	 Wracaj,	 zanim	 dasz	 się zabić!

Renarin	zatrzymał	swojego	deresza.

–	Jedź!

Renarin	 odjechał	 galopem.	 Dalinar	 odwrócił	 się	 i	 pobiegł	 w	 stronę	 Elhokara,	 w jego	 wyciągniętej	 ręce	 pojawił	 się	 Dawca	 Przysięgi.	 Król	 nadal	 rąbał	 dolną	 część korpusu,	 a	 fragmenty	 ciała	 czerniały	 i	 umierały,	 kiedy	 trafiało	 w	 nie	 Ostrze.	 Gdyby wbił	 klingę	 pod	 odpowiednim	 kątem,	 mógłby	 zatrzymać	 serce	 lub	 płuca,	 lecz	 to	 było trudne,	dopóki	bestia	stała	wyprostowana.

Adolin,	 jak	 zawsze	 niezłomny,	 zsunął	 się	 z	 siodła	 obok	 króla.	 Próbował

powstrzymać	 szczypce,	 uderzając	 w	 nie,	 kiedy	 spadały.	 Niestety,	 ich	 było	 cztery,	 a Adolin	 tylko	 jeden.	 Dwa	 uderzyły	 jednocześnie,	 a	 choć	 młodzieniec	 odciął	 kawał

jednego,	nie	zauważył	drugiego	opadającego	w	stronę	jego	pleców.

Dalinar	 krzyknął	 zbyt	 późno.	 Rozległ	 się	 trzask	 Pancerza	 Odprysku,	 kiedy

szczypce	wyrzuciły	Adolina	w	powietrze.	Zakreślił	łuk	i	uderzył	o	ziemię.	Jego	Pancerz nie	rozpadł	się,	Heroldom	niech	będą	dzięki,	ale	napierśnik	i	bok	popękały	i	sączył	się z	nich	biały	dym.

Adolin	przetoczył	się	leniwie,	jego	dłonie	się	poruszały.	Żył.

Nie	ma	czasu	o	nim	myśleć.	Elhokar	został	sam.

Bestia	 uderzyła,	 trafiła	 w	 ziemię	 obok	 króla,	 przewracając	 go.	 Ostrze	 zniknęło	 i Elhokar	padł	twarzą	na	kamienie.

W	 Dalinarze	 coś	 się	 zmieniło.	 Zniknęły	 wątpliwości.	 Inne	 obawy	 stały	 się	 bez znaczenia.	Syn	jego	brata	był	w	niebezpieczeństwie.

Zawiódł	 Gavilara,	 leżał	 pijany	 w	 kałuży	 wina,	 kiedy	 jego	 brat	 walczył	 o	 życie.

Dalinar	powinien	być	u	jego	boku,	by	go	bronić.	Po	ukochanym	bracie	pozostały	tylko

dwie	rzeczy,	które	starszy	Kholin	mógł	chronić	z	nadzieją	na	swego	rodzaju	odkupienie

–	królestwo	Gavilara	i	jego	syn.

Elhokar	był	sam	i	w	niebezpieczeństwie.

Nic	innego	się	nie	liczyło.

*

Adolin	potrząsnął	głową.	Podniósł	zasłonę	i	odetchnął	świeżym	powietrzem,	żeby

oczyścić	umysł.

Walka.	 Walczyli.	 Słyszał	 ludzkie	 krzyki,	 zgrzyt	 skał	 i	 przeraźliwe	 wrzaski.	 Czuł

woń	czegoś	zatęchłego.	Krew	wielkoskorupa.

Przepastna	 bestia!	 –	 pomyślał.	 Nim	 w	 pełni	 odzyskał	 przytomność,	 zaczął

przyzywać	Ostrze	i	zmusił	się	do	wstania	na	czworaki.

Bestia	wznosiła	się	w	pewnej	odległości,	mroczny	cień	na	niebie.	Adolin	upadł	w





pobliżu	 jego	 prawego	 boku.	 Kiedy	 zniknęła	 mgiełka	 przed	 oczami,	 zobaczył,	 że	 król został	powalony,	a	jego	pancerz	pękł	od	ciosu,	który	otrzymał	wcześniej.

Przepastna	 bestia	 uniosła	 potężne	 szczypce,	 przygotowując	 się,	 by	 je	 opuścić.

Adolin	nagle	zrozumiał,	że	czeka	ich	katastrofa.	Król	zginie	na	zwyczajnym	polowaniu.

Królestwo	 się	 rozpadnie,	 arcyksiążęta	 się	 podzielą,	 gdy	 zabraknie	 tego	 wątłego ogniwa,	które	ich	łączyło.

Nie!	 –	 pomyślał	 Adolin,	 oszołomiony,	 wciąż	 zamroczony,	 próbując	 zatoczyć	 się naprzód.	I	wtedy	zobaczył	ojca.

Dalinar	biegł	w	stronę	króla,	poruszając	się	z	prędkością	i	zwinnością,	do	których nie	 powinien	 być	 zdolny	 żaden	 człowiek,	 nawet	 w	 Pancerzu	 Odprysku.	 Przeskoczył

nad	 kamienną	 półką,	 uchylił	 się	 i	 prześlizgnął	 pod	 opadającymi	 szczypcami.	 Inni mężczyźni	 sądzili,	 że	 rozumieją	 Ostrza	 i	 Pancerze	 Odprysku,	 ale	 Dalinar	 Kholin…

czasami	udowadniał,	że	wszyscy	są	dziećmi.

Dalinar	 wyprostował	 się	 i	 skoczył,	 kilka	 cali	 nad	 drugimi	 szczypcami,	 które zmiażdżyły	skalną	półkę	poniżej.

To	była	jedna	chwila.	Oddech.	Trzecie	szczypce	opadały	w	stronę	króla,	a	Dalinar zaryczał	 i	 rzucił	 się	 naprzód.	 Upuścił	 Ostrze	 –	 uderzyło	 w	 ziemię	 i	 zniknęło	 –	 i wślizgnął	się	pod	opadające	szczypce.	Uniósł	ręce	i…

Złapał	 je.	 Ugiął	 się	 pod	 uderzeniem,	 opadł	 na	 jedno	 kolano,	 rozległ	 się	 głośny brzęk	chityny	o	zbroję.

Ale	złapał	je.

Na	 Ojca	 Burz!	 –	 pomyślał	 Adolin,	 patrząc	 na	 ojca	 stojącego	 nad	 królem, przygiętego	 pod	 ogromnym	 ciężarem	 potwora	 wielokrotnie	 od	 niego	 większego.

Wstrząśnięci	łucznicy	zawahali	się.	Sadeas	opuścił	wielki	łuk.	Adolinowi	zaparło	dech w	piersi.

Dalinar	trzymał	szpony	i	dorównywał	im,	postać	w	ciemnym,	srebrzystym	metalu, która	wręcz	emanowała	blaskiem.	Bestia	zawyła,	a	Dalinar	odpowiedział	jej	potężnym, wyzywającym	okrzykiem.

W	 tej	 chwili	 Adolin	 wiedział,	 że	 widzi	 jego.	 Czarny	 Cierń,	 tego	 właśnie mężczyznę,	 u	 którego	 boku	 pragnął	 walczyć.	 Rękawice	 i	 naramienniki	 Dalinara zaczynały	 pękać,	 na	 starożytnym	 metalu	 pojawiły	 się	 pajęczyny	 światła.	 Adolin	 w końcu	się	ruszył.	Musiał	pomóc!

Ostrze	 uformowało	 się	 w	 jego	 dłoni,	 przeczołgał	 się	 w	 bok	 i	 przeciął	 najbliższe odnóże.	 Rozległ	 się	 głośny	 trzask.	 Po	 unieszkodliwieniu	 tak	 wielu	 nóg,	 pozostałe	 nie mogły	 utrzymać	 ciężaru,	 zwłaszcza	 kiedy	 bestia	 z	 takim	 wysiłkiem	 próbowała zmiażdżyć	 Dalinara.	 Pozostałe	 odnóża	 po	 prawej	 pękły	 z	 obrzydliwym	 trzaskiem	 i fontanną	fioletowej	juchy,	i	potwór	przewrócił	się	na	bok.

Ziemia	zatrzęsła	się,	co	prawie	przewróciło	Adolina.	Dalinar	odrzucił	bezwładne szczypce,	 z	 licznych	 pęknięć	 wypływało	 Burzowe	 Światło.	 Król	 zaczął	 się	 podnosić	 z ziemi	–	od	jego	upadku	minęło	kilka	chwil.

Elhokar	 wstał	 i	 spojrzał	 na	 powaloną	 bestię.	 Później	 odwrócił	 się	 do	 wuja, Czarnego	Ciernia.

Dalinar	 z	 wdzięcznością	 skinął	 głową	 Adolinowi,	 po	 czym	 krótkim	 gestem wskazał	 na	 to,	 co	 uchodziło	 za	 szyję	 bestii.	 Elhokar	 pokiwał	 głową,	 wezwał	 Ostrze	 i wbił	je	głęboko	w	ciało	potwora.	Jednolite	zielone	oczy	istoty	pociemniały	i	skurczyły się,	dym	uniósł	się	w	powietrze.

Adolin	 podszedł	 do	 ojca,	 obserwując,	 jak	 Elhokar	 wbija	 Ostrze	 w	 pierś przepastnej	bestii.	Kiedy	zginęła,	Ostrze	mogło	przeciąć	jej	ciało.	Wylała	się	fioletowa jucha,	 Elhokar	 opuścił	 broń	 i	 sięgnął	 w	 głąb	 rany,	 szukając	 i	 próbując	 coś	 złapać	 w okryte	Pancerzem	dłonie.

Wyrwał	 serce	 klejnotu	 –	 ogromny	 klejnot,	 który	 wyrastał	 we	 wnętrzu	 każdej przepastnej	bestii.	Był	to	czysty	szmaragd,	co	prawda,	nierówny	i	nieoszlifowany,	ale wielkości	 męskiej	 głowy.	 To	 było	 największe	 serce	 klejnotu,	 jakie	 Adolin	 widział	 w życiu,	a	nawet	małe	były	warte	fortunę.

Elhokar	 uniósł	 wysoko	 makabryczny	 łup,	 wokół	 niego	 pojawiły	 się	 złociste chwałospreny,	a	żołnierze	zawyli	triumfalnie.



Pozwól,	że	na	początku	zapewnię	cię,	że	żywioł	jest	bezpieczny.	Znalazłem	dla	niego dobry	dom.	Można	by	powiedzieć,	że	chronię	go	jak	własną	skórę.

Rankiem,	który	nastąpił	po	decyzji	podjętej	w	czasie	arcyburzy,	Kaladin	postarał

się	 wstać	 przed	 wszystkimi.	 Zrzucił	 koc	 i	 przeszedł	 przez	 pomieszczenie	 pełne okrytych	 kocami	 postaci.	 Nie	 czuł	 się	 podekscytowany,	 ale	 stanowczy.	 Zdecydowany znów	walczyć.

Zaczął	 tę	 walkę,	 otwierając	 szeroko	 drzwi	 i	 wpuszczając	 do	 środka	 słońce.	 Za jego	 plecami	 rozległy	 się	 jęki	 i	 przekleństwa,	 gdy	 mostowi	 się	 budzili.	 Kaladin odwrócił	 się	 w	 ich	 stronę,	 opierając	 ręce	 na	 biodrach.	 Drużyna	 mostu	 numer	 cztery liczyła	 w	 tej	 chwili	 trzydziestu	 czterech	 członków.	 Ta	 liczba	 się	 zmieniała,	 ale	 do uniesienia	 mostu	 potrzeba	 było	 co	 najmniej	 dwudziestu	 pięciu.	 Przy	 mniejszej obsadzie	most	musiał	się	przewrócić	–	przy	większej	też	się	to	czasem	zdarzało.

–	 Wstawać	 i	 zebrać	 się!	 –	 krzyknął	 Kaladin	 głosem	 dowódcy	 oddziału.	 Sam	 był

zaskoczony,	z	jakim	przekonaniem	to	zabrzmiało.

Mężczyźni	zamrugali	opuchniętymi	powiekami.

–	 A	 to	 znaczy	 –	 ryknął	 Kaladin	 –	 że	 macie	 wyjść	 z	 koszar	 i	 stanąć	 w	 szyku!

Zrobicie	to	teraz,	niech	was	burza,	albo	wyciągnę	was	jednego	po	drugim!

Syl	 sfrunęła	 z	 góry	 i	 usiadła	 mu	 na	 ramieniu,	 przyglądając	 się	 z zainteresowaniem.	 Niektórzy	 z	 mostowych	 usiedli	 i	 patrzyli	 na	 niego,	 zbici	 z	 tropu.

Inni	przewrócili	się	na	drugi	bok,	odwracając	się	doń	plecami.

Kaladin	odetchnął	głęboko.

–	Niech	i	tak	będzie.

Wszedł	 do	 środka	 i	 wybrał	 szczupłego	 Alethiego	 imieniem	 Moash.	 To	 był	 silny mężczyzna	 –	 Kaladin	 potrzebował	 przykładu,	 a	 chudzielec	 w	 rodzaju	 Dunny’ego	 albo Narma	by	się	nie	nadał.	A	do	tego	Moash	był	jednym	z	tych,	którzy	przewrócili	się	na drugi	bok.

Chwycił	 Moasha	 za	 ramię	 i	 szarpnął	 z	 całej	 siły.	 Tamten	 podniósł	 się.	 Był	 młody, być	może	w	wieku	Kaladina,	i	miał	orli	nos.

–	Niech	cię	burza!	–	warknął,	wyrywając	rękę.

Kaladin	 uderzył	 go	 pięścią	 w	 brzuch,	 pozbawiając	 go	 tchu.	 Moash	 sapnął,	 zgiął

się	wpół,	a	wtedy	Kaladin	chwycił	go	za	nogi	i	przerzucił	sobie	przez	ramię.

Niemal	 ugiął	 się	 pod	 ciężarem.	 Na	 szczęście,	 dźwiganie	 mostów	 było	 surowym lecz	 skutecznym	 ćwiczeniem	 wytrzymałości.	 Oczywiście,	 niewielu	 mostowych przeżywało	 na	 tyle	 długo,	 by	 skorzystać.	 Całą	 sytuację	 pogarszało	 jeszcze	 to,	 że kolejne	 wyprawy	 dzieliły	 okresy	 spokoju,	 których	 długości	 nie	 dało	 się	 przewidzieć.

Na	tym	właśnie	polegał	problem	–	drużyny	mostowe	spędzały	większość	czasu,	gapiąc się	na	własne	nogi	albo	wykonując	najgorsze	prace.	Jednocześnie	oczekiwano	od	nich, że	przebiegną	wiele	mil,	dźwigając	most.

Wyniósł	 zaskoczonego	 Moasha	 na	 zewnątrz	 i	 postawił	 go	 na	 kamieniu.	 Reszta obozu	już	się	obudziła,	w	składzie	drzewnym	pojawili	się	cieśle,	a	żołnierze	biegli	na śniadanie	lub	na	ćwiczenia.	Inne	drużyny	mostowe	oczywiście	spały.	Często	pozwalano im	spać	do	późna,	o	ile	nie	mieli	rano	dyżuru.

Kaladin	zostawił	Moasha	i	wrócił	do	koszar.

–	Zrobię	to	samo	z	każdym,	jeśli	będę	musiał.

Nie	 musiał.	 Wstrząśnięci	 mostowi	 wyszli	 na	 zewnątrz,	 mrugając.	 Większość miała	 na	 sobie	 jedynie	 długie	 do	 kolan	 spodnie	 i	 wystawiała	 plecy	 do	 słońca.	 Moash podniósł	się,	rozmasował	brzuch	i	wpatrzył	się	ze	złością	w	Kaladina.

–	 W	 moście	 numer	 cztery	 wszystko	 się	 zmieni	 –	 powiedział	 Kaladin.	 –	 Po pierwsze,	nie	będziecie	już	tak	długo	spać.

–	A	co	będziemy	robić	w	zamian?	–	spytał	Sigzil.

Miał	 ciemnobrązową	 skórę	 i	 czarne	 włosy	 –	 to	 znaczyło,	 że	 jest	 Makabakiem,	 z południowo-zachodniego	 Rosharu.	 Był	 jedynym	 mostowym	 pozbawionym	 brody,	 a oceniając	 po	 jego	 gładkim	 akcencie,	 najpewniej	 pochodził	 z	 Aziru	 albo	 Emulu.	 W

drużynach	 mostowych	 często	 trafiali	 się	 cudzoziemcy	 –	 tych,	 którzy	 nie	 pasowali, szybko	ciskano	do	odpadków	armii.

–	 Doskonałe	 pytanie	 –	 stwierdził	 Kaladin.	 –	 Będziemy	 ćwiczyć.	 Każdego	 ranka przed	 codziennymi	 zadaniami	 będziemy	 biegać	 z	 mostem,	 żeby	 zwiększyć wytrzymałość.

Na	te	słowa	wielu	mężczyzn	spochmurniało.

–	Wiem,	co	sobie	myślicie.	Czy	nasze	życie	nie	jest	już	wystarczająco	trudne?	Czy nie	powinniśmy	móc	się	rozluźnić	w	tym	krótkim	czasie,	który	nam	na	to	pozostał?

–	Ano	–	zgodził	się	Leyten,	wysoki	i	masywny	mężczyzna	z	kręconymi	włosami.	– Zgadza	się.

–	 Nie	 –	 warknął	 Kaladin.	 –	 Bieganie	 z	 mostem	 wyczerpuje	 nas,	 ponieważ spędzamy	 większość	 dni,	 wylegując	 się.	 Tak,	 wiem,	 że	 mamy	 obowiązki,	 zbieranie	 w rozpadlinach,	 czyszczenie	 latryn,	 szorowanie	 podłóg.	 Ale	 żołnierze	 nie	 oczekują,	 że będziemy	 ciężko	 pracować,	 chcą	 nas	 jedynie	 czymś	 zająć.	 Ta	 praca	 pozwala	 im	 nas ignorować.	 Moją	 podstawową	 rolą	 jako	 waszego	 dowódcy	 jest	 utrzymać	 was	 przy życiu.	 Na	 strzały	 Parshendich	 nic	 nie	 poradzę,	 więc	 muszę	 zrobić	 coś	 z	 wami.	 Mogę uczynić	was	silniejszymi,	byście	podczas	ostatniego	etapu	biegu	z	mostem,	często	pod ostrzałem,	 mogli	 biec	 szybko.	 –	 Popatrzył	 wszystkim	 po	 kolei	 w	 oczy.	 –	 Zamierzam sprawić,	by	most	numer	cztery	już	nigdy	nie	stracił	żadnego	mostowego.

Wpatrywali	się	w	niego	z	niedowierzaniem.	W	końcu	zwalisty	mężczyzna	stojący z	tyłu	zaśmiał	się	głośno.	Miał	opaloną	skórę,	ciemnorude	włosy	i	prawie	siedem	stóp wzrostu,	 do	 tego	 potężne	 ramiona	 i	 szeroki	 tors.	 Unkalakowie	 –	 przeważnie	 zwani Rogożercami	 –	 pochodzili	 ze	 środkowego	 Rosharu,	 z	 okolic	 Jah	 Keved.	 Poprzedniego wieczoru	powiedział,	że	nazywa	się	„Skała”.

–	Szaleniec!	–	rzekł	Rogożerca.	–	Szaleńcem	jest	ten,	który	chce	nami	dowodzić!

Roześmiał	się	na	całe	gardło.	Inni	dołączyli	do	niego,	potrząsając	głowami.	Wokół

nich	 pojawiło	 się	 kilka	 śmiechosprenów	 –	 srebrzystych	 duchów,	 przypominających	 z wyglądu	małe	rybki,	które	zataczały	kręgi.

–	Hej,	Gaz!	–	zawołał	Moash,	unosząc	dłoń	do	ust.

Jednooki	sierżant	rozmawiał	w	pobliżu	z	kilkoma	żołnierzami.

–	Co?!	–	odkrzyknął,	krzywiąc	się.

–	Ten	tu	chce,	żebyśmy	nosili	mosty	dla	ćwiczeń!	–	zawołał	Moash.	–	Czy	musimy robić,	co	nam	każe?

–	E	tam.	–	Gaz	machnął	ręką.	–	Dowódcy	mostowych	mogą	rozkazywać	jedynie	na polu	bitwy.

Moash	spojrzał	na	Kaladina.

–	 Wygląda	 na	 to,	 że	 możesz	 iść	 do	 burzy,	 przyjacielu.	 Chyba	 że	 masz	 zamiar	 nas wszystkich	pobić.

Rozproszyli	 się,	 niektórzy	 wrócili	 do	 koszar,	 inni	 poszli	 w	 stronę	 mesy.	 Kaladin został	sam.

–	Nie	poszło	za	dobrze	–	powiedziała	Syl	znad	jego	ramienia.

–	Nie.

–	Wydajesz	się	zaskoczony.

–	Nie,	tylko	sfrustrowany.	–	Posłał	wściekłe	spojrzenie	Gazowi.	Sierżant	znacząco odwrócił	 się	 do	 niego	 plecami.	 –	 W	 armii	 Amarama	 dostawałem	 ludzi,	 którzy	 byli niedoświadczeni,	ale	nigdy	tak	rażąco	niesubordynowani.

–	A	skąd	się	bierze	różnica?	–	spytała	Syl.

Cóż	za	niewinne	pytanie.	Odpowiedź	powinna	być	oczywista,	ale	ona	przechyliła głowę,	wyraźnie	zdezorientowana.

–	 Żołnierze	 z	 armii	 Amarama	 wiedzieli,	 że	 mogą	 trafić	 w	 gorsze	 miejsce.	 Można ich	było	ukarać.	Ci	mostowi	wiedzą,	że	są	na	dnie.	–	Z	westchnieniem	pozwolił	sobie na	pewne	rozluźnienie.	–	Mam	szczęście,	że	w	ogóle	wyciągnąłem	ich	z	koszar.

–	To	co	zrobisz	teraz?

–	 Nie	 wiem.	 –	 Kaladin	 spojrzał	 w	 stronę	 Gaza,	 który	 nadal	 rozmawiał	 z żołnierzami.	–	Właściwie	to	wiem.

Gaz	 zauważył	 zbliżającego	 się	 Kaladina	 i	 na	 jego	 twarzy	 pojawił	 się	 wyraz przerażenia.	Przerwał	rozmowę	i	pośpiesznie	zniknął	za	stertą	bali.

–	Syl	–	powiedział	Kaladin	–	czy	mogłabyś	go	śledzić	dla	mnie?

Z	 uśmiechem	 przeobraziła	 się	 w	 białe	 pasmo	 i	 wystrzeliła	 przez	 powietrze, pozostawiając	 powoli	 niknący	 ślad.	 Kaladin	 zatrzymał	 się	 w	 miejscu,	 w	 którym wcześniej	stał	Gaz.	Syl	wróciła	po	chwili	i	znów	przybrała	dziewczęcą	postać.

–	Ukrywa	się	między	tymi	dwoma	budynkami.	–	Pokazała.	–	Kuli	się	tam	i	patrzy, czy	nadchodzisz.

Kaladin	z	uśmiechem	obszedł	koszary	dookoła.	W	przejściu	ujrzał	skuloną	postać, wpatrującą	 się	 w	 przeciwną	 stronę.	 Kaladin	 prześlizgnął	 się	 do	 niego,	 po	 czym chwycił	Gaza	za	ramię.	Sierżant	krzyknął,	obrócił	się	i	zamachnął.	Młodszy	mężczyzna bez	trudu	złapał	jego	pięść.

Gaz	z	przerażeniem	wpatrzył	się	w	Kaladina.

–	Nie	będę	kłamać!	Niech	cię	burza,	nie	masz	prawa	wydawać	rozkazów	nigdzie poza	polem	bitwy.	Jeśli	znów	zrobisz	mi	krzywdę,	każę	cię…

–	 Uspokój	 się,	 Gaz.	 –	 Kaladin	 wypuścił	 mężczyznę.	 –	 Nie	 zrobię	 ci	 krzywdy.	 A	 w każdym	razie	jeszcze	nie	teraz.

Niższy	mężczyzna	cofnął	się,	masując	ramię	i	wpatrując	się	w	Kaladina.

–	Dziś	jest	trzecie	przejście	–	powiedział	Kaladin.	–	Wypłata.

–	Dostaniesz	co	swoje	za	godzinę,	jak	wszyscy	pozostali.

–	Nie.	Masz	je	teraz,	widziałem,	jak	rozmawiasz	z	kurierem.

Wyciągnął	rękę.

Gaz	 mruknął	 coś	 pod	 nosem,	 ale	 wyjął	 sakiewkę,	 a	 z	 niej	 kule.	 W	 ich	 wnętrzu paliło	 się	 słabiutkie	 białe	 światło.	 Diamentowe	 marki,	 każda	 warta	 pięć diamentowych	odłamków.	Za	jeden	odłamek	można	kupić	bochenek	chleba.

Gaz	 wyliczył	 cztery	 marki,	 choć	 na	 tydzień	 zarabiali	 pięć.	 Podał	 je	 Kaladinowi, lecz	ten	pozostawił	otwartą	dłoń,	odwróconą	wierzchem	do	dołu.

–	Ostatnia,	Gaz.

–	Powiedziałeś…

–	Już.

Gaz	podskoczył,	po	czym	wyciągnął	kulę.

–	Dziwnie	dotrzymujesz	słowa,	paniczyku.	Obiecałeś	mi…

Zamilkł,	kiedy	Kaladin	wziął	kulę,	którą	właśnie	dostał,	i	oddał	ją.

Sierżant	zmarszczył	czoło.

–	 Nie	 zapominaj,	 skąd	 to	 się	 bierze,	 Gaz.	 Dotrzymam	 słowa,	 ale	 ty	 nie zachowujesz	sobie	części	mojej	wypłaty.	Ja	ci	ją	daję.	Rozumiesz?

Gaz	wydawał	się	zdezorientowany,	ale	chwycił	kulę	z	dłoni	Kaladina.

–	 Jeśli	 mi	 się	 coś	 stanie,	 stracisz	 źródło	 pieniędzy	 –	 stwierdził	 młodszy mężczyzna,	 po	 czym	 schował	 cztery	 kule	 do	 kieszeni.	 Następnie	 zrobił	 krok	 naprzód.

Kaladin	 był	 wysokim	 mężczyzną	 i	 górował	 nad	 o	 wiele	 niższym	 Gazem.	 –	 Pamiętaj	 o naszej	umowie.	Nie	wchodź	mi	w	drogę.

Sierżant	nie	dał	się	zastraszyć.	Splunął	w	bok,	a	ciemna	plwocina	przylepiła	się do	kamienia	i	spływała	powoli.

–	Nie	będę	dla	ciebie	kłamał.	Jeśli	myślisz,	że	jedna	żałosna	marka	na	tydzień…

–	 Oczekuję	 tylko	 tego,	 co	 powiedziałem.	 Jakie	 obowiązki	 ma	 dziś	 most	 numer cztery?

–	Wieczorny	posiłek.	Szorowanie	i	sprzątanie.

–	A	dyżur	mostowy?

–	Popołudniowa	zmiana.

To	 znaczyło,	 że	 ranek	 będzie	 wolny.	 Drużynie	 musiało	 się	 to	 spodobać,	 mogli	 w dniu	wypłaty	wydać	swoje	kule	na	hazard	albo	dziwki,	może	przez	chwilę	zapomnieć	o swoim	żałosnym	życiu.	Musieli	wrócić	po	południu	i	czekać	w	gotowości	na	wypadek, gdyby	musieli	wyruszyć	z	mostem.	Po	wieczornym	posiłku	mieli	wyszorować	kotły.

Kolejny	zmarnowany	dzień.	Kaladin	odwrócił	się	w	stronę	składu	drewna.

–	 Nic	 nie	 zmienisz!	 –	 zawołał	 za	 nim	 Gaz.	 –	 Ci	 ludzie	 nie	 bez	 powodu	 zostali mostowymi.

Kaladin	szedł	dalej.	Syl	sfrunęła	z	dachu	i	wylądowała	na	jego	ramieniu.

–	Nie	masz	władzy!	–	krzyknął	Gaz.	–	Nie	jesteś	dowódcą	oddziału	na	polu	bitwy.

Jesteś	mostowym,	na	burzę.	Słyszysz	mnie?	Nie	możesz	mieć	władzy	bez	stanowiska!

Kaladin	opuścił	przejście.

–	On	się	myli.

Syl	 obleciała	 go	 dookoła	 i	 zawisła	 przed	 twarzą	 Kaladina.	 Unosiła	 się	 tam,	 gdy szedł.	Przechyliła	głowę.

–	 Władza	 nie	 pochodzi	 od	 stanowiska	 –	 stwierdził	 Kaladin,	 bawiąc	 się	 kulami	 w kieszeni.

–	To	od	czego?

–	 Od	 ludzi,	 którzy	 ci	 ją	 dają.	 To	 jedyny	 sposób,	 by	 ją	 zdobyć.	 –	 Obejrzał	 się	 za siebie.	Gaz	jeszcze	nie	wyszedł	z	przejścia.	–	Syl,	nie	śpisz,	prawda?

–	Śpiący	spren?	–	Wydawała	się	rozbawiona	tym	pomysłem.

–	 Czy	 będziesz	 strzegła	 mnie	 w	 nocy?	 –	 spytał.	 –	 Żeby	 się	 upewnić,	 że	 Gaz	 nie wślizgnie	 się	 i	 nie	 spróbuje	 czegoś	 zrobić,	 kiedy	 będę	 spał?	 Może	 spróbować	 mnie zabić.

–	Sądzisz,	że	naprawdę	by	to	zrobił?

Kaladin	zastanowił	się	nad	tym.

–	 Nie.	 Pewnie	 nie.	 Znałem	 wielu	 ludzi	 takich	 jak	 on.	 Drobni	 dręczyciele,	 którzy dostali	 tyle	 władzy,	 że	 robili	 się	 irytujący.	 Gaz	 to	 oprych,	 ale	 nie	 morderca.	 Poza	 tym uważa,	 że	 wcale	 nie	 musi	 robić	 mi	 krzywdy,	 wystarczy,	 że	 zaczeka,	 aż	 zginę	 podczas jednej	 z	 wypraw.	 Ale	 wolę	 być	 bezpieczny.	 Pilnuj	 mnie,	 jeśli	 możesz.	 Obudź	 mnie, gdyby	czegoś	próbował.

–	Pewnie.	Ale	co,	jeśli	pójdzie	do	ważniejszych	ludzi?	Powie,	żeby	cię	stracili?

Kaladin	się	skrzywił.

–	Na	to	nic	nie	poradzę.	Ale	nie	sądzę,	żeby	to	zrobił.	Nie	chce	wydawać	się	słaby w	oczach	przełożonych.

Poza	 tym,	 ścięcie	 było	 zastrzeżone	 dla	 mostowych,	 którzy	 nie	 chcieli	 biec naprzeciwko	 Parshendich.	 Dopóki	 biegł,	 nie	 mógł	 zostać	 stracony.	 W	 rzeczy	 samej, wydawało	się,	że	dowódcy	niechętnie	karzą	mostowych.	Za	czasów	Kaladina	zdarzyło się	jedno	morderstwo,	za	co	sprawcę	wywieszono	na	zewnątrz	podczas	arcyburzy.	Ale poza	 tym	 widział	 tylko,	 jak	 kilku	 obniżono	 wypłatę	 za	 bójki,	 a	 dwóch	 zostało wychłostanych	za	zbyt	wolny	bieg	na	początkowym	etapie.

Minimalne	 kary.	 Dowódcy	 tej	 armii	 rozumieli.	 Żywot	 mostowych	 był	 tak beznadziejny,	 że	 gdyby	 jeszcze	 bardziej	 pchnąć	 ich	 w	 dół,	 mogliby	 przestać	 się przejmować	i	dać	się	zabić.

Niestety,	to	oznaczało,	że	Kaladin	nie	miał	zbyt	wielu	możliwości	ukarania	swojej własnej	 drużyny,	 gdyby	 nawet	 miał	 taką	 władzę.	 Musiał	 zmotywować	 ich	 w	 inny sposób.	Przeszedł	skład	drzewny	do	miejsca,	w	którym	cieśle	budowali	nowe	mosty.	Po krótkich	 poszukiwaniach	 znalazł	 to,	 czego	 potrzebował	 –	 grubą	 deskę	 czekającą	 na wpasowanie	w	nowy	przenośny	most.	Do	jednego	boku	przymocowano	już	uchwyt	dla mostowego.

–	Mogę	ją	pożyczyć?	–	spytał	przechodzącego	cieślę.

Mężczyzna	uniósł	rękę,	żeby	podrapać	się	po	obsypanym	trocinami	czole.

–	Pożyczyć?

–	 Zostanę	 tu,	 na	 placu	 –	 wyjaśnił	 Kaladin,	 unosząc	 deskę	 i	 kładąc	 ją	 sobie	 na ramieniu.

Była	cięższa,	niż	się	spodziewał,	i	cieszył	się	z	grubej	kamizeli.

–	 W	 końcu	 będziemy	 jej	 potrzebować…	 –	 powiedział	 cieśla,	 ale	 nie	 próbował

powstrzymać	Kaladina	przed	odejściem	z	deską.

Wybrał	równy	kawałek	skalistego	gruntu	przed	koszarami.	Później	zaczął	biegać od	 jednego	 końca	 placu	 do	 drugiego,	 niosąc	 deskę	 na	 ramionach	 i	 czując	 gorąco wznoszącego	się	coraz	wyżej	słońca	na	skórze.	W	jedną	i	w	drugą,	w	jedną	i	w	drugą.

Ćwiczył	bieg,	marsz	i	trucht.	Ćwiczył	noszenie	deski	na	ramionach,	a	później	wysoko, w	wyciągniętych	rękach.

Zmęczył	się	do	ostatka.	Właściwie	parę	razy	czuł,	że	zaraz	padnie,	ale	za	każdym razem	znajdował	gdzieś	zapas	sił.	Nie	zatrzymywał	się,	z	zaciśniętymi	zębami	walczył

z	 bólem	 i	 zmęczeniem,	 dla	 zachowania	 skupienia	 licząc	 kroki.	 Uczeń	 cieśli,	 z	 którym wcześniej	rozmawiał,	ściągnął	swojego	przełożonego.	Przełożony	drapał	się	po	głowie pod	 czapką,	 spoglądając	 na	 Kaladina.	 W	 końcu	 wzruszył	 ramionami	 i	 obaj	 mężczyźni odeszli.

Wkrótce	 przyciągnął	 spory	 tłumek.	 Robotnicy	 ze	 składu,	 kilku	 żołnierzy	 i	 duża liczba	 mostowych.	 Niektórzy	 z	 innych	 drużyn	 drwili	 z	 niego,	 ale	 ci	 z	 mostu	 numer cztery	 byli	 bardziej	 wycofani.	 Wielu	 go	 ignorowało.	 Inni	 –	 posiwiały	 Teft,	 młodziutki Dunny,	kilku	pozostałych	–	stali	w	szeregu	i	wpatrywali	się	w	niego,	jakby	nie	mogli uwierzyć	w	to,	co	robił.

To	 te	 spojrzenia,	 choć	 były	 oszołomione	 lub	 wrogie,	 dodawały	 mu	 sił.	 Biegł

również,	 żeby	 pozbyć	 się	 frustracji,	 tego	 gotującego	 się,	 buzującego	 kociołka	 złości.

Złości	 na	 samego	 siebie,	 że	 zawiódł	 Tiena.	 Złości	 na	 Wszechmocnego,	 że	 stworzył

świat,	w	którym	niektórzy	w	luksusie	jedli	kolację,	podczas	gdy	inni	ginęli,	dźwigając mosty.

To	było	zadziwiająco	przyjemne	uczucie,	wymęczyć	się	w	sposób,	który	sam	sobie wybrał.	 Czuł	 się	 jak	 w	 ciągu	 tych	 pierwszych	 kilku	 miesięcy	 po	 śmierci	 Tiena,	 gdy ćwiczył	 z	 włócznią,	 żeby	 zapomnieć.	 Kiedy	 zabrzmiały	 południowe	 dzwony	 – wzywające	żołnierzy	na	posiłek	–	Kaladin	w	końcu	zatrzymał	się	i	postawił	dużą	deskę na	ziemi.	Rozluźnił	ramiona.	Biegał	tak	przez	wiele	godzin.	Skąd	brał	siłę?

Podbiegł	do	stanowiska	cieśli,	a	jego	pot	ściekał	na	kamienie.	Pociągnął	długi	łyk z	 beczki	 z	 wodą.	 Cieśle	 zazwyczaj	 odpędzali	 mostowych,	 którzy	 próbowali	 to	 zrobić, ale	 żaden	 nie	 odezwał	 się	 ani	 słowem,	 kiedy	 Kaladin	 wypił	 dwa	 pełne	 czerpaki smakującej	 metalicznie	 deszczówki.	 Otrząsnął	 czerpak,	 skinął	 głową	 dwóm	 uczniom, po	czym	potruchtał	do	miejsca,	gdzie	zostawił	deskę.

Skała	–	potężny,	opalony	Rogożerca	–	unosił	ją	właśnie,	marszcząc	czoło.

Teft	zauważył	Kaladina	i	skinął	na	Skałę.

–	 Założył	 się	 z	 kilkoma	 z	 nas	 o	 odłamek,	 że	 wziąłeś	 lekką	 deskę,	 żeby	 zrobić	 na nas	wrażenie.

Gdyby	 czuli	 jego	 wyczerpanie,	 nie	 byliby	 tak	 sceptyczni.	 Zmusił	 się,	 by	 wziąć deskę	 od	 Skały.	 Masywny	 mężczyzna	 puścił	 ją	 z	 oszołomieniem,	 po	 czym	 patrzył,	 jak Kaladin	potruchtał	z	powrotem	do	miejsca,	z	którego	zabrał	kawał	drewna.	Mężczyzna zamachał	z	podziękowaniem	uczniom	i	wrócił	do	niewielkiej	grupki	mostowych.	Skała właśnie	niechętnie	wypłacał	odłamki.

–	 Możecie	 iść	 na	 południowy	 posiłek	 –	 powiedział	 im	 Kaladin.	 –	 Mamy popołudniowy	 dyżur	 z	 mostem,	 więc	 wróćcie	 tu	 za	 godzinę.	 Zbiórka	 w	 mesie,	 kiedy zabrzmi	 ostatni	 dzwon	 przed	 zachodem	 słońca.	 Naszym	 dzisiejszym	 zadaniem	 jest sprzątanie	po	kolacji.	Ostatni	szoruje	kociołki.

Wpatrywali	 się	 w	 niego	 zdeprymowani,	 kiedy	 odbiegł	 przez	 plac.	 Dwie	 ulice dalej	 wskoczył	 w	 wąskie	 przejście	 i	 oparł	 się	 o	 ścianę.	 Dysząc	 ciężko,	 osunął	 się	 na ziemię	i	przeciągnął.

Miał	wrażenie,	że	nadwerężył	wszystkie	mięśnie.	Czuł	palenie	w	nogach,	a	kiedy próbował	 zacisnąć	 pięść,	 palce	 nie	 chciały	 go	 słuchać.	 Sapał	 i	 kaszlał.	 Przechodzący żołnierz	zajrzał	w	uliczkę,	ale	kiedy	zobaczył	strój	mostowego,	odszedł	bez	słowa.

W	 końcu	 Kaladin	 poczuł	 lekki	 dotyk	 na	 piersi.	 Otworzył	 oczy	 i	 ujrzał	 Syl, zwróconą	 do	 niego	 twarzą.	 Nogi	 zwróciła	 w	 stronę	 ściany,	 ale	 jej	 sylwetka	 –	 i,	 w rzeczy	 samej,	 sposób	 w	 jaki	 opadała	 jej	 sukienka	 –	 robiła	 wrażenie,	 jakby	 stała wyprostowana,	a	nie	była	zwrócona	twarzą	do	ziemi.

–	Kaladinie,	muszę	ci	coś	powiedzieć.

Znów	zamknął	oczy.

–	Kaladinie,	to	ważne!

Poczuł	lekkie	ukłucie	energii	na	powiece.	To	było	bardzo	dziwne	uczucie.	Jęknął, otworzył	oczy	i	zmusił	się,	żeby	usiąść.	Ona	przeszła	w	powietrzu,	jakby	wspinała	się po	niewidzialnej	kuli,	aż	ustawiła	się	we	właściwej	pozycji.

–	 Uznałam	 –	 stwierdziła	 Syl	 –	 że	 cieszę	 się,	 że	 dotrzymałeś	 słowa	 wobec	 Gaza, nawet	jeśli	to	odrażający	człowiek.

Kaladin	dopiero	po	chwili	uświadomił	sobie,	o	czym	Syl	mówi.

–	Kule?

Pokiwała	głową.

–	Sądziłam,	że	możesz	złamać	słowo,	ale	cieszę	się,	że	tego	nie	zrobiłeś.

–	W	porządku.	Cóż,	chyba	cieszę	się,	że	mi	o	tym	powiedziałaś.

–	Kaladinie	–	odezwała	się	z	rozdrażnieniem,	zaciskając	piąstki.	–	To	ważne.

–	 Ja…	 –	 Oparł	 głowę	 o	 ścianę.	 –	 Syl.	 Z	 trudem	 oddycham,	 o	 myśleniu	 nie wspominając.	Proszę.	Po	prostu	powiedz	mi,	co	cię	dręczy.

–	 Wiem,	 czym	 jest	 kłamstwo	 –	 powiedziała,	 przesuwając	 się	 i	 siadając	 na	 jego kolanie.	–	Kilka	tygodni	temu	nie	rozumiałam	nawet	pojęcia	kłamstwa.	A	teraz	cieszę się,	że	nie	skłamałeś.	Nie	rozumiesz?

–	Nie.

–	Zmieniam	się.	–	Zadrżała.	To	musiało	być	celowe,	gdyż	cała	jej	postać	na	chwilę się	 rozmyła.	 –	 Wiem	 rzeczy,	 o	 których	 jeszcze	 kilka	 dni	 temu	 nie	 miałam	 pojęcia.	 To takie	dziwne	uczucie.

–	Cóż,	to	chyba	dobrze.	To	znaczy,	im	więcej	rozumiesz,	tym	lepiej.	Nie?

Spuściła	wzrok.

–	 Kiedy	 wczoraj	 po	 arcyburzy	 znalazłam	 cię	 nad	 rozpadliną	 –	 wyszeptała	 – chciałeś	się	zabić,	prawda?

Kaladin	nie	odpowiedział.	Wczoraj.	To	było	całą	wieczność	temu.

–	 Dałam	 ci	 liść	 –	 mówiła	 dalej.	 –	 Trujący	 liść.	 Mogłeś	 go	 użyć,	 żeby	 zabić	 siebie albo	 kogoś	 innego.	 Tak	 pewnie	 planowałeś	 wykorzystać	 go	 na	 początku,	 jeszcze	 w wozie.	 –	 Spojrzała	 mu	 znów	 w	 oczy,	 a	 jej	 cichy	 głosik	 wydawał	 się	 przerażony.	 –	 Dziś wiem,	czym	jest	śmierć.	Dlaczego	wiem,	czym	jest	śmierć,	Kaladinie?

Mężczyzna	zmarszczył	czoło.

–	Zawsze	byłaś	dziwna	jak	na	sprena.	Od	początku.

–	Od	początku?

Zawahał	 się	 i	 zastanowił.	 Nie,	 na	 samym	 początku	 zachowywała	 się	 jak	 każdy inny	 wiatrospren.	 Robiła	 mu	 psikusy,	 przyklejała	 jego	 but	 do	 podłogi	 i	 chowała	 się.

Choć	 pozostawała	 z	 nim	 przez	 miesiące	 niewoli,	 zachowywała	 się	 zupełnie	 jak	 inne spreny.	Szybko	traciła	zainteresowanie,	fruwała	dookoła.

–	Wczoraj	nie	wiedziałam,	czym	jest	śmierć	–	powiedziała.	–	Dziś	już	wiem.	Przed miesiącami	 nie	 wiedziałam,	 że	 zachowuję	 się	 dziwnie	 jak	 na	 sprena,	 ale	 zaczęłam sobie	 uświadamiać,	 że	 tak	 jest.	 Skąd	 ja	 w	 ogóle	 wiem,	 jak	 spren	 powinien	 się zachowywać?	 –	 Skuliła	 się,	 wydawała	 się	 mniejsza.	 –	 Co	 się	 ze	 mną	 dzieje?	 Kim jestem?

–	Nie	wiem.	Czy	to	ma	znaczenie?

–	A	nie	powinno?

–	 Ja	 też	 nie	 wiem,	 kim	 jestem.	 Mostowym?	 Chirurgiem?	 Żołnierzem?

Niewolnikiem?	 To	 tylko	 etykietki.	 Wewnątrz	 jestem	 sobą.	 Kimś	 o	 wiele	 innym	 niż przed	 rokiem,	 ale	 nie	 mogę	 się	 tym	 przejmować,	 więc	 po	 prostu	 się	 nie	 zatrzymuję	 i mam	nadzieję,	że	stopy	zaprowadzą	mnie	tam,	gdzie	muszę	się	udać.

–	Nie	jesteś	na	mnie	zły,	że	przyniosłam	ci	ten	liść?

–	Syl,	gdybyś	mi	nie	przerwała,	skoczyłbym	w	tę	przepaść.	Ten	liść	był	tym,	czego potrzebowałem.	Z	jakiegoś	powodu	to	było	właściwe.

Uśmiechnęła	 się	 i	 patrzyła,	 jak	 Kaladin	 zaczyna	 się	 przeciągać.	 Kiedy	 skończył, wstał	 i	 znów	 wyszedł	 na	 ulicę.	 Odzyskał	 już	 większość	 sił.	 Spren	 wystrzeliła	 w powietrze	 i	 spoczęła	 na	 jego	 ramieniu,	 siadając	 z	 rękami	 za	 plecami	 i	 z	 nogami wiszącymi	w	powietrzu,	jak	dziewczyna	na	krawędzi	urwiska.

–	 Cieszę	 się,	 że	 nie	 jesteś	 zły.	 Choć	 sądzę,	 że	 to	 ty	 jesteś	 winien	 temu,	 co	 się	 ze mną	dzieje.	Zanim	cię	poznałam,	nie	musiałam	myśleć	o	śmierci	i	kłamstwach.

–	 Taki	 już	 jestem	 –	 odparł	 oschle.	 –	 Przynoszę	 ze	 sobą	 śmierć	 i	 kłamstwa.	 Ja	 i Strażniczka	Nocy.

Skrzywiła	się.

–	To	był…	–	zaczął	mówić.

–	 Tak	 –	 przerwała.	 –	 To	 był	 sarkazm.	 –	 Przechyliła	 głowę.	 –	 Wiem,	 czym	 jest sarkazm.	–	Uśmiechnęła	się	przebiegle.	–	Wiem,	czym	jest	sarkazm!

Ojcze	Burz,	pomyślał	Kaladin,	spoglądając	w	te	rozbawione	oczka.	To	zabrzmiało złowieszczo.

–	 Zaczekaj	 –	 powiedział.	 –	 Mówisz,	 że	 nic	 takiego	 nie	 wydarzyło	 się	 nigdy wcześniej?

–	 Nie	 wiem.	 Nie	 pamiętam	 nic	 z	 tego,	 co	 wydarzyło	 się	 przed	 ponad	 rokiem, zanim	zobaczyłam	cię	po	raz	pierwszy.

–	Naprawdę?

–	 To	 nie	 jest	 dziwne	 –	 stwierdziła	 Syl,	 wzruszając	 przezroczystymi	 ramionami.	 – Większość	sprenów	nie	ma	dobrej	pamięci.	–	Zawahała	się.	–	Nie	wiem,	skąd	to	wiem.

–	Cóż,	może	to	normalne.	Mogłaś	przechodzić	przez	ten	cykl	już	wcześniej,	ale	po prostu	zapomniałaś.

–	To	mnie	wcale	nie	pociesza.	Nie	podoba	mi	się	idea	zapominania.

–	Ale	przecież	śmierć	i	kłamstwo	sprawiają,	że	jest	ci	przykro?

–	 Tak.	 Ale	 gdybym	 miała	 utracić	 te	 wspomnienia…	 –	 Uniosła	 wzrok,	 a	 kiedy Kaladin	 podążył	 za	 nią,	 zauważył	 parę	 wiatrosprenów	 unoszących	 się	 na	 mocnym wietrze,	obojętnych	i	swobodnych.

–	 Boisz	 się	 ruszyć	 naprzód	 –	 stwierdził	 Kaladin	 –	 ale	 przeraża	 cię	 myśl,	 że mogłabyś	wrócić	do	tego,	czym	byłaś	wcześniej.

Pokiwała	głową.

–	 Wiem,	 jak	 się	 czujesz	 –	 powiedział.	 –	 Chodź.	 Muszę	 coś	 zjeść,	 a	 później	 chcę zabrać	parę	rzeczy.



Nie	 zgadzasz	 się	 z	 moją	 misją.	 Rozumiem	 to,	 na	 ile	 można	 zrozumieć	 kogoś,	 z	 kim się	tak	absolutnie	nie	zgadzam.

Cztery	 godziny	 po	 ataku	 przepastnej	 bestii	 Adolin	 nadal	 nadzorował	 sprzątanie.

Podczas	 walki	 potwór	 zniszczył	 most	 prowadzący	 z	 powrotem	 do	 obozów.	 Na szczęście,	kilku	żołnierzy	pozostało	po	drugiej	stronie;	udali	się	po	drużynę	mostową.

Słońce	 powoli	 chyliło	 się	 ku	 horyzontowi,	 gdy	 Adolin	 szedł	 pośród	 żołnierzy, przyjmując	 raporty.	 Wokół	 unosił	 się	 smród	 stęchlizny.	 Krew	 wielkoskorupa.	 Bestia leżała	tam,	gdzie	padła,	z	otwartym	korpusem.	Kilku	żołnierzy	odcinało	jej	pancerz	w towarzystwie	kremlików,	które	wyszły	pożywić	się	truchłem.	Po	lewej	stronie	Adolina leżały	 długie	 rzędy	 mężczyzn,	 wykorzystujących	 swoje	 płaszcze	 lub	 koszule	 jako podgłowki.	 Zajmowali	 się	 nimi	 chirurdzy	 z	 armii	 Dalinara.	 Adolin	 pobłogosławił	 ojca w	 duchu	 za	 to,	 że	 ten	 zawsze	 zabierał	 ze	 sobą	 chirurgów,	 nawet	 na	 taką	 wyprawę myśliwską.

Ruszył	dalej,	nadal	miał	na	sobie	Pancerz	Odprysku.	Żołnierze	mogliby	wrócić	do obozów	 inną	 drogą	 –	 po	 drugiej	 stronie	 most	 wciąż	 stał,	 prowadząc	 dalej	 w	 głąb Równin.	 Mogliby	 ruszyć	 na	 wschód,	 a	 później	 zawrócić.	 Dalinar	 jednak,	 ku	 niejakiej konsternacji	 Sadeasa,	 stwierdził,	 że	 zaczekają	 i	 zajmą	 się	 rannymi,	 odpoczywając przez	te	kilka	godzin,	które	zajmie	drużynie	mostowej	dotarcie	na	miejsce.

Adolin	spojrzał	w	stronę	pawilonu,	w	którym	rozlegały	się	śmiechy.	Kilka	dużych rubinów	 emanowało	 jasnym	 blaskiem.	 Zostały	 umieszczone	 na	 słupach,	 a przytrzymywały	je	złociste	ząbki.	Były	to	fabriale	wydzielające	ciepło,	choć	bez	ognia.

Nie	 rozumiał	 jak	 działały	 fabriale,	 wiedział	 jedynie,	 że	 te	 co	 bardziej	 spektakularne wymagały	dużych	klejnotów.

I	 znowu	 inni	 jasnoocy	 odpoczywali,	 gdy	 on	 pracował.	 Tym	 razem	 mu	 to	 nie przeszkadzało.	 Nie	 umiałby	 się	 dobrze	 bawić	 po	 takiej	 katastrofie.	 A	 to	 była katastrofa.	 Zbliżył	 się	 do	 niego	 jasnooki	 oficer	 niższej	 rangi,	 niosący	 ostateczną	 listę ofiar.	Jego	żona	ją	odczytała,	po	czym	zostawili	go	z	listą	i	wycofali	się.

Zginęło	prawie	pięćdziesięciu	ludzi,	dwa	razy	tyle	zostało	rannych.	Wielu	Adolin znał.	Kiedy	król	poznał	początkowe	szacunki	liczby	ofiar,	potraktował	ją	lekceważąco, sugerując,	 że	 wszyscy	 zostali	 wynagrodzeni	 za	 swoją	 dzielność	 miejscami	 w niebiańskich	 Siłach	 Heroldów.	 Wydawało	 się,	 że	 zapomina,	 że	 bez	 interwencji Dalinara	sam	byłby	jedną	z	ofiar.

Adolin	 odszukał	 ojca	 spojrzeniem	 –	 Dalinar	 stał	 na	 krawędzi	 płaskowyżu	 i	 znów spoglądał	 na	 wschód.	 Czego	 tam	 szukał?	 Nie	 po	 raz	 pierwszy	 Adolin	 widział	 tak niezwykłe	 działania	 swojego	 ojca,	 lecz	 tym	 razem	 wydawały	 się	 wyjątkowo spektakularne,	kiedy	tak	stał	pod	ogromną	przepastną	bestią,	powstrzymując	ją	przed zabiciem	swojego	bratanka,	a	jego	Pancerz	emanował	blaskiem.	Adolin	wiedział,	że	na zawsze	zapamięta	ten	obraz.

Inni	 jasnoocy	 ostrożniej	 stąpali	 wokół	 Dalinara	 i	 przez	 ostatnie	 kilka	 godzin Adolin	 nie	 słyszał	 żadnej	 wzmianki	 o	 jego	 słabości,	 nawet	 z	 ust	 ludzi	 Sadeasa.

Obawiał	 się,	 że	 to	 długo	 nie	 potrwa.	 Dalinar	 bywał	 bohaterski,	 ale	 rzadko.	 W

następnych	tygodniach	inni	znów	zaczną	gadać	o	tym,	jak	rzadko	atakuje	płaskowyże, jak	stracił	energię.

Adolin	 odkrył,	 że	 pragnie	 więcej.	 Dziś,	 kiedy	 Dalinar	 rzucił	 się	 na	 pomoc Elhokarowi,	 zachowywał	 się	 tak	 jak	 w	 opowieściach	 o	 jego	 młodości.	 Adolin	 pragnął

powrotu	tego	mężczyzny.	Królestwo	go	potrzebowało.

Westchnął	 i	 odwrócił	 się.	 Musiał	 przedstawić	 królowi	 ostateczną	 liczbę	 ofiar.

Pewnie	 zostanie	 wyszydzony,	 ale	 być	 może	 –	 czekając	 –	 uda	 mu	 się	 podsłuchać Sadeasa.	Adolin	wciąż	czuł,	że	czegoś	o	tym	człowieku	nie	wie.	Czegoś,	co	jego	ojciec widział,	ale	on	sam	nie.

I	dlatego,	gotując	się	na	przytyki,	ruszył	w	stronę	pawilonu.

*

Dalinar	 stał	 zwrócony	 na	 wschód,	 z	 okrytymi	 rękawicami	 dłońmi	 założonymi	 na plecach.	Gdzieś	tam,	pośrodku	Równin,	Parshendi	mieli	swój	obóz.

Alethkar	 pozostawał	 w	 stanie	 wojny	 od	 prawie	 sześciu	 lat,	 zajęty	 przedłużonym oblężeniem.	 Tę	 strategię	 zaproponował	 sam	 Dalinar	 –	 atak	 na	 bazę	 Parshendich wymagałby	obozowania	na	Równinach,	znoszenia	arcyburz	i	polegania	na	dużej	liczbie kruchych	 mostów.	 Jedna	 nieudana	 bitwa	 i	 Alethi	 mogliby	 odkryć,	 że	 znajdują	 się	 w potrzasku	i	otoczeni,	bez	możliwości	powrotu	do	umocnionych	pozycji.

Jednakże,	 Strzaskane	 Równiny	 mogły	 się	 okazać	 również	 pułapką	 dla

Parshendich.	 Ich	 wschodnie	 i	 południowe	 granice	 były	 nie	 do	 przejścia	 –	 tamtejsze płaskowyże	 były	 tak	 zerodowane,	 że	 większość	 przypominała	 iglice,	 a	 Parshendi	 nie mogli	 przeskoczyć	 dzielących	 ich	 rozpadlin.	 Otaczały	 je	 góry,	 a	 po	 okolicznych terenach	krążyły	przepastne	bestie,	ogromne	i	niebezpieczne.

Ponieważ	 armia	 Alethich	 zamykała	 ich	 od	 zachodu	 i	 północy	 –	 a	 na	 południu	 i wschodzie	umieszczono	na	wszelki	wypadek	zwiadowców	–	Parshendi	nie	mogli	uciec.

Dalinar	twierdził,	że	tamtym	skończą	się	zapasy.	Musieli	albo	się	odsłonić	i	spróbować uciec	z	Równin,	albo	zaatakować	Alethich	w	ich	umocnionych	obozach.

To	był	doskonały	plan.	Tyle	tylko,	że	Dalinar	nie	przewidział	serc	klejnotów.

Odwrócił	 się	 od	 rozpadliny	 i	 ruszył	 przez	 płaskowyż.	 Pragnął	 sprawdzić	 swoich ludzi,	 ale	 musiał	 okazać	 zaufanie	 Adolinowi.	 To	 on	 dowodził	 i	 dobrze	 sobie	 radził.

Wyglądało	wręcz,	że	właśnie	składa	raporty	Elhokarowi.

Dalinar	uśmiechnął	się,	spoglądając	na	syna.	Adolin	był	od	niego	niższy,	a	włosy miał	 jasne	 z	 domieszką	 czerni.	 Ten	 jasny	 odziedziczył	 po	 matce,	 tak	 w	 każdym	 razie mówiono	 Dalinarowi.	 Sam	 Dalinar	 w	 ogóle	 nie	 pamiętał	 kobiety.	 Została	 usunięta	 z jego	 pamięci,	 pozostawiając	 dziwne	 luki	 i	 zamglenia.	 Czasem	 doskonale	 pamiętał

jakąś	 scenę,	 wszyscy	 inni	 byli	 wyraziści,	 lecz	 ona	 pozostawała	 rozmyta.	 Nawet	 nie pamiętał	 jej	 imienia.	 Kiedy	 inni	 je	 wypowiadali,	 wyślizgiwało	 się	 z	 jego	 umysłu,	 jak kawałek	masła	zsuwający	się	ze	zbyt	gorącego	noża.

Pozostawił	 Adolina	 z	 raportem,	 a	 sam	 podszedł	 do	 truchła	 przepastnej	 bestii.

Leżało	na	boku,	miało	wypalone	oczy	i	otwarty	pysk.	Stwór	nie	miał	języka,	jedynie	te niesamowite zęby

wielkoskorupa,





dziwaczny





kompleks

szczęk.

Płaskie,

przypominające	 płyty	 zęby	 do	 miażdżenia	 i	 niszczenia	 skorup,	 i	 mniejsze	 żuwaczki służące	 do	 rozszarpywania	 mięsa	 lub	 wpychania	 go	 głębiej	 w	 gardło.	 W	 pobliżu otworzyły	 się	 skałopąki,	 ich	 pnącza	 wysuwały	 się,	 by	 chłeptać	 krew	 bestii.	 Istniał

związek	 między	 człowiekiem	 a	 zwierzęciem,	 na	 które	 polował,	 i	 Dalinar	 zawsze	 czuł

dziwną	melancholię	po	zabiciu	istoty	tak	majestatycznej	jak	przepastna	bestia.

Większość	 serc	 klejnotów	 zbierano	 zupełnie	 inaczej	 niż	 tego	 dnia.	 W	 pewnym

momencie	 w	 trakcie	 swego	 dziwacznego	 cyklu	 życiowego	 przepastne	 bestie	 udawały się	 na	 zachodnią	 stronę	 Równin,	 gdzie	 płaskowyże	 były	 szersze.	 Wspinały	 się	 na szczyt	i	otaczały	się	skalnym	kokonem,	czekając	na	nadejście	arcyburzy.

W	 tym	 czasie	 były	 podatne	 na	 ciosy.	 Wystarczyło	 dotrzeć	 na	 płaskowyż,	 na

którym	 odpoczywały,	 rozbić	 kokon	 młotami	 albo	 Ostrzem	 Odprysku	 i	 wyciąć	 serce klejnotu.	Łatwa	praca,	a	zysk	wielki.	A	bestie	pojawiały	się	często,	czasem	kilka	razy w	tygodniu,	o	ile	nie	zrobiło	się	zbyt	zimno.

Dalinar	 spojrzał	 na	 potężne	 truchło.	 Malutkie,	 niemal	 niewidzialne	 spreny

wypływały	z	ciała	bestii	i	rozpływały	się	w	powietrzu.	Wyglądały	jak	smużki	dymu	po

zgaszeniu	 świecy.	 Nikt	 nie	 wiedział,	 jaki	 to	 rodzaj	 sprena	 –	 widywało	 się	 je	 jedynie wokół	niedawno	zabitych	wielkoskorupów.

Potrząsnął	głową.	Serca	klejnotów	wszystko	zmieniły.	Parshendi	też	ich	pragnęli,

pragnęli	 ich	 tak	 bardzo,	 że	 rozciągnęli	 swoje	 szyki.	 Walka	 z	 Parshendimi	 o wielkoskorupy	miała	sens,	gdyż	tamci	w	przeciwieństwie	do	Alethich	nie	mogli	liczyć na	 posiłki	 z	 ojczyzny.	 Dlatego	 też	 rywalizacja	 o	 wielkoskorupy	 była	 jednocześnie zyskowna	i	taktycznie	korzystna.

W	 miarę	 zapadania	 zmroku	 na	 Równinach	 pojawiły	 się	 migoczące	 światełka.

Wieże,	 z	 których	 żołnierze	 wyglądali	 przepastnych	 bestii,	 wychodzących,	 by	 się przepoczwarzyć.	 Mieli	 tak	 obserwować	 aż	 do	 świtu,	 choć	 stwory	 rzadko	 wychodziły wieczorem	 lub	 w	 nocy.	 Zwiadowcy	 przebywali	 rozpadliny,	 skacząc	 o	 tyczkach,	 nie potrzebowali	 do	 tego	 mostów.	 Kiedy	 zauważono	 wielkoskorupa,	 rozlegał	 się	 alarm	 i zaczynał	 wyścig	 –	 Alethi	 przeciwko	 Parshendim.	 Opanować	 płaskowyż	 i	 utrzymać	 go na	tyle	długo,	by	zdobyć	serce	klejnotu,	zaatakować	wroga,	jeśli	dotarł	jako	pierwszy.

Każdy	 arcyksiążę	 pragnął	 tych	 klejnotów.	 Opłacenie	 i	 nakarmienie	 tysięcy

żołnierzy	 nie	 było	 tanie,	 ale	 jedno	 serce	 klejnotu	 mogło	 pokryć	 wielomiesięczne wydatki.	 Poza	 tym,	 z	 im	 większego	 klejnotu	 korzystał	 Dusznik,	 tym	 mniej prawdopodobne	 było	 to,	 że	 się	 rozpadnie.	 Ogromne	 serca	 klejnotów	 miały	 niemal nieograniczony	potencjał.	I	dlatego	arcyksiążęta	się	ścigali.	Pierwszy,	który	dotarł	do poczwarki,	mógł	walczyć	z	Parshendimi	o	serce	klejnotu.

Mogliby	 ustalić	 kolejność,	 ale	 to	 nie	 pasowało	 do	 Alethich.	 Ich	 doktryną	 było

współzawodnictwo.	 Vorinizm	 nauczał,	 że	 najdoskonalsi	 wojownicy	 będą	 mieli przywilej	 dołączyć	 po	 śmierci	 do	 Heroldów,	 walcząc	 o	 odbicie	 Sal	 Spokoju	 z	 rąk Pustkowców.	 Arcyksiążęta	 byli	 sojusznikami,	 ale	 też	 rywalami.	 Oddać	 serce	 klejnotu innemu…	 to	 wydawało	 się	 niewłaściwe.	 Lepiej	 współzawodniczyć.	 I	 w	 ten	 właśnie sposób	wojna	zmieniła	się	w	sport.	Zabójczy	sport	–	ale	taki	był	najlepszy.

Dalinar	odwrócił	się	od	zabitej	przepastnej	bestii.	Rozumiał	każdy	etap	procesu,

który	trwał	przez	te	sześć	lat.	Niektóre	z	nich	nawet	sam	przyśpieszył.	Dopiero	teraz zaczął	się	martwić.	Owszem,	mieli	postępy	w	zmniejszaniu	liczby	Parshendich,	ale	ich pierwotny	cel	zemsty	za	śmierć	Gavilara	został	niemal	zapomniany.	Alethi	wylegiwali

się,	bawili,	a	później	próżnowali.

Choć	 zabili	 wielu	 Parshendich	 –	 zginęła	 już	 co	 najmniej	 jedna	 czwarta	 ich

pierwotnych	 sił	 –	 wszystko	 zabierało	 zbyt	 wiele	 czasu.	 Oblężenie	 trwało	 sześć	 lat	 i mogło	 równie	 dobrze	 zająć	 kolejne	 sześć.	 To	 go	 niepokoiło.	 Najwyraźniej	 Parshendi spodziewali	 się,	 że	 zostaną	 tu	 oblężeni.	 Przygotowali	 magazyny	 i	 byli	 gotowi przenieść	 całą	 ludność	 na	 Strzaskane	 Równiny,	 gdzie	 mogli	 wykorzystywać	 te zapomniane	przez	Heroldów	rozpadliny	i	płaskowyże	jak	setki	fos	i	umocnień.

Elhokar	wysłał	posłańców	z	pytaniem,	dlaczego	Parshendi	zabili	jego	ojca.	Nigdy

nie	 udzielili	 odpowiedzi.	 Wzięli	 na	 siebie	 odpowiedzialność	 za	 zabójstwo,	 ale	 nie podali	 wyjaśnienia.	 Ostatnimi	 czasy	 wydawało	 się,	 że	 jedynie	 Dalinar	 wciąż	 się	 nad tym	zastanawiał.

Dalinar	 skręcił	 w	 bok	 –	 orszak	 Elhokara	 udał	 się	 do	 pawilonu,	 gdzie	 czekały przekąski	i	wino.	Duży,	pozbawiony	ścian	namiot	był	pofarbowany	na	fioletowo	i	żółto, lekki	 wietrzyk	 szarpał	 jego	 płótnem.	 Było	 mało	 prawdopodobne,	 by	 tej	 nocy	 uderzyła kolejna	arcyburza,	twierdzili	strażnicy	burz.	Wszechmocny	da,	że	armia	zdąży	wrócić do	obozu,	gdyby	jednak	się	pojawiła.

Burze.	Wizje.

„Zjednocz	ich…”.

Czy	 naprawdę	 wierzył	 w	 to,	 co	 widział?	 Czy	 naprawdę	 sądził,	 że	 to	 sam





Wszechmocny





do





niego

przemówił?





Dalinara

Kholina,





Czarnego

Ciernia,

przerażającego	dowódcy?

„Zjednocz	ich”.

Sadeas	opuścił	pawilon	i	wyszedł	w	mrok.	Zdjął	hełm,	ukazując	gęste	czarne	loki, które	opadały	na	ramiona.	W	Pancerzu	robił	imponujące	wrażenie	–	z	pewnością	lepiej wyglądał	 w	 zbroi	 niż	 w	 jednym	 z	 tych	 absurdalnych	 strojów	 z	 jedwabiów	 i	 koronek, które	ostatnio	stały	się	modne.

Sadeas	napotkał	spojrzenie	Dalinara	i	lekko	skinął	głową.	To	skinienie	oznaczało „zrobiłem	swoje”.	Arcyksiążę	spacerował	przez	chwilę,	po	czym	wrócił	do	pawilonu.

Aha.	 Czyli	 Sadeas	 przypomniał	 sobie,	 dlaczego	 Vamah	 został	 zaproszony	 na	 to polowanie.	 Dalinar	 musiał	 odszukać	 Vamaha.	 Ruszył	 w	 stronę	 pawilonu.	 Adolin	 i Renarin	trzymali	się	w	pobliżu	króla.	Czy	chłopak	złożył	już	raport?	Wydawało	się,	że Adolin	znów	próbuje	podsłuchać	rozmowę	Sadeasa	z	władcą.	Dalinar	musiał	coś	z	tym zrobić	 –	 osobista	 niechęć	 chłopaka	 do	 Sadeasa	 była	 może	 zrozumiała,	 ale bezsensowna.

Sadeas	 rozmawiał	 z	 królem.	 Dalinar	 chciał	 odnaleźć	 Vamaha	 –	 drugi	 arcyksiążę znajdował	się	na	tyłach	pawilonu	–	lecz	król	mu	przerwał.

–	 Dalinarze	 –	 powiedział	 Elhokar.	 –	 Podejdź	 tutaj.	 Sadeas	 mówi	 mi,	 że	 w	 ciągu ostatnich	kilku	tygodni	zdobył	trzy	serca	klejnotów!

–	Owszem	–	zgodził	się	starszy	Kholin,	przybliżając	się.

–	Ile	ty	zdobyłeś?

–	Włączając	w	to	dzisiejsze?

–	Nie	–	stwierdził	król.	–	Wcześniej.

–	Żadnego,	Wasza	Wysokość	–	przyznał	Dalinar.

–	To	dzięki	mostom	Sadeasa	–	powiedział	Elhokar.	–	Są	wydajniejsze	od	twoich.

–	Być	może	w	ciągu	ostatnich	kilku	tygodni	nic	nie	zdobyłem	–	stwierdził	sztywno Dalinar	 –	 ale	 moja	 armia	 w	 przeszłości	 brała	 udział	 w	 wielu	 potyczkach.	 –	 A	 jeśli	 o mnie	chodzi,	serca	klejnotów	mogą	pójść	do	Potępienia.

–	Być	może	–	przyznał	król	–	ale	co	w	takim	razie	robiłeś	ostatnio?

–	Byłem	zajęty	innymi	ważnymi	sprawami.

Sadeas	uniósł	brew.

–	 Ważniejszymi	 od	 wojny?	 Ważniejszymi	 od	 zemsty?	 Czy	 to	 możliwe?	 A	 może	 po prostu	się	usprawiedliwiasz?

Dalinar	 znacząco	 spojrzał	 na	 drugiego	 arcyksięcia.	 Sadeas	 jedynie	 wzruszył

ramionami.	Byli	sojusznikami,	ale	nie	przyjaciółmi.	Już	nie.

–	Powinieneś	też	używać	takich	mostów	–	zauważył	Elhokar.

–	 Wasza	 Wysokość	 –	 sprzeciwił	 się	 Dalinar	 –	 przy	 mostach	 Sadeasa	 ginie	 wielu ludzi.

–	Ale	są	też	szybkie	–	wtrącił	drugi	arcyksiążę.	–	Poleganie	na	mostach	na	kołach to	głupota,	Dalinarze.	Przesuwanie	ich	po	płaskowyżach	jest	powolne.

–	 Zgodnie	 z	 Kodeksem	 generałowi	 nie	 wolno	 wymagać	 od	 swoich	 ludzi	 niczego, czego	 sam	 by	 nie	 zrobił.	 Powiedz	 mi,	 Sadeasie,	 czy	 pobiegłbyś	 na	 przedzie	 tych mostów,	z	których	korzystasz?

–	Nie	zjadłbym	też	brei	–	odparł	oschłym	tonem	Sadeas	–	ani	nie	kopał	rowów.

–	 Ale	 mógłbyś,	 gdybyś	 musiał	 –	 stwierdził	 starszy	 Kholin.	 –	 Mosty	 są	 inne.	 Na Ojca	Burz,	nawet	nie	pozwalasz	im	mieć	pancerzy	ani	tarcz!	Czy	poszedłbyś	do	walki bez	Pancerza?

–	 Mostowi	 pełnią	 bardzo	 ważną	 funkcję	 –	 warknął	 Sadeas.	 –	 Sprawiają,	 że Parshendi	nie	strzelają	do	moich	żołnierzy.	Z	początku	próbowałem	dawać	im	tarcze.	I wiesz	 co?	 Parshendi	 zignorowali	 mostowych	 i	 strzelali	 całymi	 salwami	 do	 żołnierzy	 i ich	koni.	Odkryłem,	że	kiedy	podwoję	liczbę	mostów	podczas	wyprawy,	a	jednocześnie uczynię	je	bardzo	lekkimi,	bez	spowalniających	tarcz	i	pancerzy,	mostowi	sprawdzają się	o	wiele	lepiej.

–	Rozumiesz,	Dalinarze?	Odsłonięci	mostowi	tak	kuszą	Parshendich,	że	ci	rzadko strzelają	 do	 kogokolwiek	 innego!	 Tak,	 w	 każdym	 ataku	 tracimy	 kilka	 drużyn,	 ale przeważnie	nie	tyle,	by	nas	to	spowolniło.	Parshendi	cały	czas	strzelają	tylko	do	nich…

zakładam,	 że	 z	 jakiegoś	 powodu	 uważają,	 że	 zabijanie	 mostowych	 nam	 przeszkadza.

Jakby	pozbawiony	zbroi	mężczyzna	niosący	most	był	wart	dla	armii	tyle	samo	co	konny rycerz	w	Pancerzu.

Sadeas	z	rozbawieniem	potrząsnął	głową.

Dalinar	 spochmurniał.	 „Bracie”,	 napisał	 Gavilar,	 „musisz	 odnaleźć	 najważniejsze słowa,	 jakie	 może	 wypowiedzieć	 człowiek…”.	 Cytat	 ze	 starożytnego	 tekstu	 „Droga królów”.	Stał	on	w	sprzeczności	z	tym,	co	sugerował	Sadeas.

–	 Tak	 czy	 inaczej	 –	 mówił	 dalej	 arcyksiążę	 –	 z	 pewnością	 nie	 możesz	 zaprzeczyć skuteczności	mojej	metody.

–	 Czasami	 –	 stwierdził	 Dalinar	 –	 nagroda	 nie	 jest	 warta	 swojej	 ceny.	 Sposób,	 w jaki	osiągamy	zwycięstwo,	jest	równie	ważny,	jak	samo	zwycięstwo.

Sadeas	 z	 niedowierzaniem	 wpatrzył	 się	 w	 Dalinara.	 Nawet	 Adolin	 i	 Renarin	 – którzy	 zdążyli	 podejść	 bliżej	 –	 wydawali	 się	 wstrząśnięci	 tym	 stwierdzeniem.	 Taki sposób	myślenia	nie	pasował	do	Alethich.

Z	 powodu	 wizji	 i	 słów	 z	 księgi	 wypełniających	 jego	 umysł,	 Dalinar	 ostatnimi czasy	wcale	nie	czuł	się	jak	Alethi.

–	 Nagroda	 warta	 jest	 każdej	 ceny,	 oświecony	 Dalinarze	 –	 stwierdził	 Sadeas.	 – Zwycięstwo	we	współzawodnictwie	warte	jest	wszelkich	wysiłków	i	wydatków.

–	To	wojna	–	zauważył	Dalinar.	–	Nie	współzawodnictwo.

–	 Wszystko	 jest	 współzawodnictwem	 –	 sprzeciwił	 się	 Sadeas,	 machając	 ręką.	 – Wszystkie	 kontakty	 międzyludzkie	 są	 współzawodnictwem,	 w	 którym	 jedni	 osiągną sukces,	zaś	inni	odniosą	porażkę.	A	porażki	niektórych	są	dość	spektakularne.

–	 Mój	 ojciec	 jest	 jednym	 z	 najbardziej	 uznanych	 wojowników	 w	 Alethkarze!	 – warknął	 Adolin,	 wpychając	 się	 między	 nich.	 Król	 uniósł	 brew,	 lecz	 poza	 tym powstrzymał	się	od	komentarza.	–	Sam	widziałeś,	co	zrobił	wcześniej,	Sadeasie,	kiedy ty	kryłeś	się	przy	pawilonie	ze	swoim	łukiem.	Mój	ojciec	powstrzymał	bestię.	Ty	jesteś tchó…

–	Adolinie!	–	przerwał	mu	ojciec.	To	zaszło	zbyt	daleko.	–	Powstrzymaj	się.

Adolin	 zacisnął	 zęby,	 wystawiając	 dłoń	 w	 bok,	 jakby	 kusiło	 go,	 żeby	 przywołać Ostrze	 Odprysku.	 Renarin	 zrobił	 krok	 naprzód	 i	 delikatnie	 położył	 dłoń	 na	 ramieniu brata.	Adolin	cofnął	się	niechętnie.

Sadeas	odwrócił	się	do	Dalinara	z	krzywym	uśmieszkiem.

–	 Jeden	 syn	 z	 trudem	 nad	 sobą	 panuje,	 a	 drugi	 jest	 nieudolny.	 Takie	 jest	 twoje dziedzictwo,	przyjacielu?

–	Jestem	dumny	z	nich	obu,	Sadeasie,	cokolwiek	sobie	myślisz.

–	 Gwałtownika	 mogę	 zrozumieć	 –	 mówił	 dalej	 drugi	 arcyksiążę.	 –	 Sam	 kiedyś byłeś	równie	porywczy.	Ale	ten	drugi?	Widziałeś,	jak	wybiegł	dziś	na	pole.	Zapomniał

nawet	sięgnąć	po	miecz	albo	łuk!	Jest	bezużyteczny!

Renarin	zarumienił	się	i	spuścił	wzrok.	Adolin	poderwał	głowę.	Znów	wyciągnął

rękę	i	ruszył	w	stronę	Sadeasa.

–	Adolinie!	–	powiedział	ostro	Dalinar.	–	Ja	się	tym	zajmę!

Adolin	 spojrzał	 na	 niego	 pełnymi	 wściekłości	 niebieskimi	 oczyma,	 ale	 nie przyzwał	swojego	Ostrza.

Dalinar	odwrócił	się	do	Sadeasa	i	zaczął	mówić	bardzo	cicho,	lecz	dobitnie.

–	Sadeasie.	Z	pewnością	nie	usłyszałem	właśnie,	jak	otwarcie	i	w	obecności	króla nazwałeś	 mojego	 syna	 bezużytecznym.	 Z	 pewnością	 nic	 takiego	 byś	 nie	 powiedział, gdyż	 taka	 obelga	 wymagałaby	 ode	 mnie,	 bym	 przyzwał	 swoje	 Ostrze	 i	 zażądał	 twojej krwi.	 Niszcząc	 Pakt	 Zemsty.	 Doprowadzając	 do	 tego,	 by	 dwaj	 najwięksi	 sojusznicy króla	 próbowali	 zabić	 się	 nawzajem.	 Z	 pewnością	 nie	 byłbyś	 tak	 głupi.	 Z	 pewnością źle	cię	słyszałem.

Wszyscy	znieruchomieli.	Sadeas	zawahał	się.	Nie	cofnął	się	–	patrzył	Dalinarowi w	oczy.	Ale	się	zawahał.

–	Być	może	–	powiedział	powoli	–	się	przesłyszałeś.	Nie	obraziłbym	twojego	syna.

To	nie	byłoby…	mądre	z	mojej	strony.

Patrzyli	sobie	w	oczy,	aż	Dalinar	pokiwał	głową.	Podobnie	Sadeas	–	jedno	krótkie skinienie.	Nie	mogli	pozwolić,	by	ich	wzajemna	nienawiść	zagroziła	królowi.	Przytyki to	 jedno,	 ale	 obelgi	 wymagające	 pojedynku	 to	 coś	 zupełnie	 innego.	 Tego	 nie	 mogli ryzykować.

–	Cóż	–	odezwał	się	Elhokar.

Król	 pozwalał	 swoim	 arcyksiążętom	 spierać	 się	 i	 walczyć	 o	 status	 i	 wpływy.

Wierzył,	 że	 dzięki	 temu	 wszyscy	 stawali	 się	 silniejsi,	 i	 niewielu	 miało	 do	 niego	 o	 to pretensje	 –	 to	 była	 powszechnie	 uznana	 metoda	 sprawowania	 rządów.	 Dalinar	 coraz bardziej	się	z	nią	nie	zgadzał.

„Zjednocz	ich…”.

–	Sądzę,	że	już	skończyliśmy	–	stwierdził	Elhokar.

Stojący	z	boku	Adolin	wydawał	się	niezadowolony,	jakby	naprawdę	miał	nadzieję, że	Dalinar	przyzwie	Ostrze	i	rzuci	wyzwanie	Sadeasowi.	Dalinar	sam	czuł	buzowanie we	 krwi,	 kusił	 go	 Dreszcz,	 ale	 go	 stłumił.	 Nie.	 Nie	 tutaj.	 Nie	 teraz.	 Nie,	 kiedy potrzebował	ich	Elhokar.

–	Może	i	skończyliśmy,	Wasza	Wysokość	–	powiedział	Sadeas.	–	Choć	wątpię,	by	ta dyskusja	 między	 mną	 a	 Dalinarem	 kiedykolwiek	 się	 skończyła.	 Przynajmniej	 dopóki nie	zacznie	się	znów	zachowywać	jak	prawdziwy	mężczyzna…

–	Powiedziałem,	że	wystarczy,	Sadeasie	–	przerwał	mu	Elhokar.

–	Wystarczy,	powiedzieliście?	–	wtrącił	ktoś.	–	Jak	mniemam,	jedno	słowo	Sadeasa „wystarczy”	każdemu.

Trefniś	 przeciskał	 się	 między	 orszakiem,	 trzymając	 w	 dłoni	 kielich	 z	 winem.	 U

pasa	miał	srebrny	miecz.

–	Trefniś!	–	wykrzyknął	Elhokar.	–	Jak	się	tu	dostałeś?

–	 Dołączyłem	 do	 waszej	 wyprawy	 tuż	 przed	 bitwą,	 Wasza	 Wysokość	 –	 odparł

Trefniś,	 kłaniając	 się.	 –	 Chciałem	 z	 wami	 porozmawiać,	 ale	 przepastna	 bestia	 była szybsza.	Jak	słyszałem,	wasza	z	nią	rozmowa	była	całkiem	ożywiona.

–	 Czyli	 dotarłeś	 tu	 przed	 wieloma	 godzinami!	 Co	 robiłeś?	 Jak	 mogłem	 cię	 nie spostrzec?

–	 Miałem…	 swoje	 sprawy	 –	 stwierdził	 Trefniś.	 –	 Ale	 nie	 mogłem	 przepuścić polowania.	Nie	chciałem,	by	mnie	zabrakło.

–	Jak	dotąd	dobrze	sobie	radziłem.

–	A	jednak	nie	byliście	do	końca	trafni	–	zauważył	Trefniś.

Dalinar	 wpatrywał	 się	 w	 mężczyznę	 w	 czerni.	 Co	 miał	 myśleć	 o	 Trefnisiu?	 Był

bystry.	 A	 jednocześnie	 wypowiadał	 się	 zbyt	 swobodnie,	 jak	 to	 pokazał	 wcześniej	 z Renarinem.	 Ten	 Trefniś	 roztaczał	 wokół	 siebie	 dziwną	 aurę,	 którą	 Dalinar	 nie	 do końca	rozpoznawał.

–	Oświecony	Sadeasie	–	odezwał	się	Trefniś.	–	Jakże	mi	przykro,	że	was	tu	widzę.

–	 Sądziłbym	 –	 odparł	 oschłym	 tonem	 arcyksiążę	 –	 że	 moja	 obecność	 będzie	 cię cieszyć.	Zawsze	dostarczam	ci	niezłej	rozrywki.

–	To,	niestety,	prawda	–	zgodził	się	Trefniś.

–	Niestety?

–	 Tak,	 Sadeasie.	 Widzicie,	 z	 wami	 jest	 za	 łatwo.	 Niewykształcony	 i	 przygłupi służka	 na	 kacu	 mógłby	 z	 was	 zaszydzić.	 Nie	 muszę	 się	 wysilać	 i	 sama	 wasza	 natura szydzi	 z	 mojego	 szyderstwa.	 I	 tak	 oto	 przez	 czystą	 głupotę	 sprawiacie,	 że	 wydaję	 się nieudolny.

–	Elhokarze,	naprawdę,	czy	musimy	znosić	tę…	kreaturę?	–	spytał	Sadeas.

–	Lubię	go.	Rozśmiesza	mnie.

–	Kosztem	tych,	którzy	są	wobec	ciebie	lojalni.

–	Kosztem?	–	wtrącił	Trefniś.	–	Sadeasie,	nie	sądzę,	byście	kiedykolwiek	zapłacili mi	 choć	 kulę.	 Ale	 nie,	 nie	 proponujcie.	 Nie	 mógłbym	 wziąć	 waszych	 pieniędzy,	 bo wiem	jak	wielu	innym	musicie	płacić,	by	dostać	to,	czego	pragniecie.

Sadeas	zaczerwienił	się,	ale	zapanował	nad	sobą.

–	Dowcip	o	dziwkach,	Trefnisiu?	Czy	to	najlepsze	na	co	cię	stać?

Mężczyzna	w	czerni	wzruszył	ramionami.

–	Pokazuję	prawdę,	kiedy	ją	widzę,	oświecony	Sadeasie.	Każdy	ma	swoje	miejsce.

Ja	dziwię	się	światu.	Wy	chodzicie	na	dziwki.

Sadeas	znieruchomiał,	po	czym	poczerwieniał	jeszcze	bardziej.

–	Jesteś	głupcem.

–	Jeśli	Trefniś	jest	głupcem,	to	zaiste	smutne.	Mam	dla	was	propozycję,	Sadeasie.

Gdyby	 udało	 wam	 się	 odezwać	 w	 taki	 sposób,	 że	 będziecie	 mówić	 same	 poważne rzeczy,	zostawię	was	w	spokoju	do	końca	tygodnia.

–	Cóż,	myślę,	że	to	nie	powinno	być	trudne.

–	 I	 od	 razu	 odnieśliście	 porażkę	 –	 stwierdził	 z	 westchnieniem	 Trefniś.	 – Powiedzieliście	bowiem	„myślę”,	a	ja	nie	umiem	sobie	wyobrazić	nic	mniej	poważnego od	pomysłu,	że	moglibyście	myśleć.	A	co	z	tobą,	młody	książę	Renarinie?	Ojciec	życzy sobie,	bym	zostawił	cię	w	spokoju.	Czy	ty	umiesz	mówić	same	poważne	rzeczy?

Wszyscy	zwrócili	wzrok	w	stronę	Renarina,	który	stał	tuż	za	bratem.	Młodzieniec zawahał	się,	zdeprymowany	takim	zainteresowaniem.	Dalinar	zesztywniał.

–	Same	poważne	rzeczy	–	powiedział	powoli	Renarin.

Trefniś	roześmiał	się.

–	 Tak,	 to	 mi	 wystarczy.	 Bardzo	 sprytnie.	 Gdyby	 oświecony	 Sadeas	 stracił

panowanie	 nad	 sobą	 i	 w	 końcu	 mnie	 zabił,	 może	 ty	 mógłbyś	 zostać	 Królewskim Trefnisiem.	Wydaje	się,	że	masz	odpowiedni	umysł.

Renarin	 ożywił	 się,	 przez	 co	 Sadeas	 jeszcze	 bardziej	 się	 nachmurzył.	 Dalinar spojrzał	na	arcyksięcia	–	Sadeas	uniósł	dłoń	do	miecza.	Nie	Ostrza	Odprysku,	gdyż	go nie	miał.	Nosił	jednak	miecz	jasnookich.	Zabójczy	–	Dalinar	wiele	razy	walczył	u	boku Sadeasa	i	wiedział,	że	ten	jest	doskonałym	szermierzem.

Trefniś	zrobił	krok	do	przodu.

–	To	co,	Sadeasie?	–	spytał	cicho.	–	Zrobicie	Alethkarowi	przysługę	i	pozbędziecie się	nas	obu?

Zabicie	 Królewskiego	 Trefnisia	 było	 dopuszczalne.	 Ale	 gdyby	 Sadeas	 to	 zrobił, jednocześnie	wyrzekłby	się	swojego	tytułu	i	ziem.	Większość	ludzi	uznawała	to	za	na tyle	 kiepski	 interes,	 by	 nie	 robić	 tego	 otwarcie.	 Oczywiście,	 gdyby	 komuś	 udało	 się skrycie	zamordować	Trefnisia,	to	zupełnie	inna	sprawa.

Sadeas	 powoli	 zsunął	 dłoń	 z	 rękojeści	 miecza,	 po	 czym	 skinął	 królowi	 głową	 i odszedł.

–	 Trefnisiu	 –	 powiedział	 Elhokar.	 –	 Sadeas	 cieszy	 się	 moją	 przychylnością.	 Nie musisz	go	tak	dręczyć.

–	 Nie	 zgadzam	 się	 –	 odparł	 Trefniś.	 –	 Królewska	 przychylność	 może	 być wystarczającą	udręką	dla	większości,	ale	nie	dla	niego.

Król	westchnął	i	spojrzał	na	Dalinara.

–	Powinienem	pójść	udobruchać	Sadeasa.	Chciałem	cię	jednak	spytać,	czy	zająłeś się	kwestią,	o	której	wspomniałem	wcześniej?

Dalinar	pokręcił	głową.

–	Byłem	zajęty	potrzebami	armii.	Ale	zajmę	się	nią	teraz,	Wasza	Wysokość.

Król	pokiwał	głową,	po	czym	ruszył	za	Sadeasem.

–	 O	 co	 chodzi,	 ojcze?	 –	 spytał	 Adolin.	 –	 Czy	 o	 ludzi,	 którzy	 jego	 zdaniem	 go szpiegują?

–	Nie	–	odparł	Dalinar.	–	To	coś	nowego.	Zaraz	ci	pokażę.

Dalinar	 spojrzał	 na	 Trefnisia.	 Mężczyzna	 w	 czerni	 wyłamywał	 palce,	 jeden	 po drugim,	 i	 z	 namysłem	 wpatrywał	 się	 w	 Sadeasa.	 Zauważył	 spojrzenie	 Dalinara, mrugnął	i	odszedł.

∗	∗	∗

–	Lubię	go	–	powtórzył	Adolin.

–	 Być	 może	 dałbym	 się	 przekonać	 –	 stwierdził	 Dalinar,	 drapiąc	 się	 po	 brodzie.	 – Renarinie,	 idź	 i	 odbierz	 raport	 dotyczący	 rannych.	 Adolinie,	 chodź	 ze	 mną.	 Musimy zająć	się	kwestią,	o	której	wspominał	król.

Obaj	 młodzi	 mężczyźni	 wydawali	 się	 zdezorientowani,	 ale	 wykonali	 polecenie.

Dalinar	ruszył	przez	płaskowyż	w	stronę	truchła	przepastnej	bestii.

Zobaczmy,	co	twoje	niepokoje	przyniosły	nam	teraz,	bratanku,	pomyślał.

*

Adolin	 obracał	 w	 dłoniach	 długi	 skórzany	 pas.	 Szeroki	 na	 dłoń	 i	 gruby	 na	 palec, kończył	się	poszarpanym	rozdarciem.	To	był	popręg	królewskiego	siodła,	który	otaczał

koński	 brzuch.	 Pękł	 nagle	 podczas	 walki,	 zrzucając	 siodło	 –	 a	 wraz	 z	 nim	 władcę	 –	 z grzbietu	wierzchowca.

–	Co	sądzisz?	–	spytał	Dalinar.

–	 Nie	 wiem	 –	 odparł	 Adolin.	 –	 Nie	 wydaje	 się	 tak	 zużyty,	 ale	 musiał	 być,	 inaczej przecież	by	tak	nie	pękł,	prawda?

Dalinar	 wziął	 popręg	 i	 przyjrzał	 mu	 się	 z	 namysłem.	 Żołnierze	 wciąż	 nie powrócili	z	drużyną	mostową,	choć	niebo	już	ciemniało.

–	 Ojcze	 –	 odezwał	 się	 Adolin.	 –	 Dlaczego	 Elhokar	 chciał,	 żebyśmy	 się	 tym	 zajęli?

Czy	 spodziewa	 się,	 że	 ukarzemy	 stajennych	 za	 to,	 że	 nie	 przykładali	 się	 do	 troski	 o jego	 siodło?	 To…	 –	 Nagle	 przerwał,	 bowiem	 zrozumiał	 wahanie	 ojca.	 –	 Król	 sądzi,	 że popręg	został	przecięty,	prawda?

Dalinar	 pokiwał	 głową.	 Obracał	 skórzany	 pas	 w	 dłoniach,	 a	 Adolin	 widział,	 jak się	 zastanawia.	 Popręg	 mógł	 się	 tak	 zużyć,	 że	 pękał	 sam	 z	 siebie,	 zwłaszcza	 pod ciężarem	 mężczyzny	 w	 Pancerzu	 Odprysku.	 Ten	 pas	 pękł	 w	 miejscu,	 w	 którym	 był

przymocowany	 do	 siodła,	 co	 wyjaśniało,	 dlaczego	 stajenni	 mogli	 tego	 nie	 zauważyć.

Takie	było	najbardziej	racjonalne	wyjaśnienie.	Ale	gdyby	spojrzeć	na	nie	trochę	mniej racjonalnym	wzrokiem,	mogłoby	się	wydawać,	że	wydarzyło	się	coś	niepokojącego.

–	 Ojcze	 –	 powiedział	 Adolin.	 –	 On	 się	 zachowuje	 coraz	 bardziej	 paranoicznie.

Wiesz,	że	tak	jest.

Starszy	Kholin	nie	odpowiedział.

–	 Widzi	 skrytobójców	 w	 każdym	 cieniu	 –	 mówił	 dalej	 młodzieniec.	 –	 Popręgi pękają.	To	nie	znaczy,	że	ktoś	próbował	go	zamordować.

–	 Jeśli	 król	 się	 niepokoi	 –	 zauważył	 Dalinar	 –	 my	 powinniśmy	 się	 tym zainteresować.	 W	 rzeczy	 samej,	 miejsce	 pęknięcia	 jest	 gładsze	 z	 jednej	 strony,	 jakby skórę	nadcięto	tak,	by	rozerwała	się	pod	naciskiem.

Adolin	zmarszczył	czoło.

–	 Możliwe.	 –	 Nie	 zauważył	 tego.	 –	 Ale	 zastanów	 się,	 ojcze.	 Dlaczego	 ktoś	 miałby nadciąć	popręg?	Upadek	z	końskiego	grzbietu	nie	zabiłby	Odpryskowego.	Jeśli	była	to próba	zabójstwa,	to	nieudolna.

–	 Jeśli	 to	 była	 próba	 zabójstwa	 –	 sprzeciwił	 się	 Dalinar	 –	 nawet	 nieudolna,	 to mamy	 się	 czym	 martwić.	 Stało	 się	 to	 podczas	 naszej	 straży,	 a	 koniem	 zajmowali	 się nasi	stajenni.	Zajmiemy	się	tym.

Adolin	jęknął	z	frustracją.

–	 Inni	 już	 gadają,	 że	 staliśmy	 się	 strażnikami	 i	 pupilkami	 króla.	 Co	 powiedzą, jeśli	 usłyszą,	 że	 traktujemy	 poważnie	 każdy	 jego	 paranoiczny	 niepokój,	 choćby najbardziej	irracjonalny?

–	Nigdy	nie	przejmowałem	się	tym,	co	mówią	inni.

–	 Spędzamy	 cały	 czas	 na	 biurokracji,	 podczas	 gdy	 inni	 zdobywają	 bogactwo	 i chwałę.	 Rzadko	 atakujemy	 płaskowyże,	 bo	 zajmujemy	 się	 czymś	 takim!	 Musimy	 tam być	i	walczyć,	jeśli	mamy	dogonić	Sadeasa!

Dalinar	 uniósł	 wzrok,	 pochmurniejąc	 jeszcze	 bardziej,	 i	 Adolin	 zdusił	 kolejny wybuch.

–	Widzę,	że	już	nie	rozmawiamy	o	tym	pękniętym	popręgu	–	stwierdził.

–	Ja…	przepraszam.	Odezwałem	się	impulsywnie.

–	Możliwe.	Ale	z	drugiej	strony,	może	potrzebowałem	to	usłyszeć.	Zauważyłem,	że nie	spodobało	ci	się	zbytnio,	jak	powstrzymałem	cię	od	zaatakowania	Sadeasa.

–	Wiem,	że	ty	też	go	nienawidzisz,	ojcze.

–	 Nie	 wiesz	 tak	 wiele,	 jak	 ci	 się	 wydaje	 –	 stwierdził	 Dalinar.	 –	 Wkrótce	 się	 tym zajmiemy.	 Na	 razie…	 mógłbym	 przysiąc,	 że	 ten	 pas	 wygląda,	 jakby	 został	 przecięty.

Może	czegoś	nie	dostrzegamy.	To	mogła	być	część	czegoś	większego,	która	nie	wyszła tak,	jak	zaplanowano.

Adolin	 się	 zawahał.	 Wszystko	 wydawało	 się	 przesadnie	 skomplikowane,	 ale jasnoocy	Alethi	słynęli	z	umiłowania	do	przesadnie	skomplikowanych	intryg.

–	Sądzisz,	że	któryś	z	arcyksiążąt	mógłby	czegoś	spróbować?

–	Może.	Ale	wątpię,	by	którykolwiek	z	nich	pragnął	jego	śmierci.	Dopóki	Elhokar rządzi,	 arcyksiążęta	 mogą	 prowadzić	 tę	 wojnę	 tak,	 jak	 chcą,	 i	 się	 przy	 tym	 bogacić.

Nie	ma	wobec	nich	wielkich	wymagań.	Lubią	go	jako	króla.

–	Ludzie	mogą	pragnąć	tronu	jedynie	dla	zaszczytu.

–	 Zgadza	 się.	 Kiedy	 wrócimy,	 zorientuj	 się,	 czy	 ostatnio	 któryś	 nie	 chełpił	 się przesadnie.	Sprawdź,	czy	Roion	nadal	czuje	się	rozgoryczony	obelgą	Trefnisia	podczas ostatniej	 uczty,	 i	 niech	 Talata	 sprawdzi	 kontrakty	 dotyczące	 wykorzystania	 chulli, przedstawione	królowi	przez	arcyksięcia	Bethaba.	W	poprzednich	próbował	przemycić klauzule,	 które	 faworyzowałyby	 go	 jako	 następcę	 tronu.	 Od	 czasu	 wyjazdu	 twojej ciotki	Navani	zrobił	się	bezczelny.

Adolin	pokiwał	głową.

–	 Może	 uda	 ci	 się	 prześledzić	 historię	 popręgu	 –	 mówił	 dalej	 Dalinar.	 –	 Niech obejrzy	go	rymarz	i	powie,	co	sądzi	o	pęknięciu.	Zapytaj	stajennych,	czy	coś	zauważyli, i	 sprawdź,	 czy	 żaden	 z	 nich	 podejrzanie	 się	 nie	 wzbogacił.	 –	 Zawahał	 się.	 –	 I	 podwój królewską	straż.

Adolin	 odwrócił	 się,	 spoglądając	 na	 pawilon.	 Sadeas	 właśnie	 z	 niego	 wychodził.

Adolin	zmrużył	oczy.

–	Czy	sądzisz…

–	Nie	–	przerwał	mu	Dalinar.

–	Sadeas	jest	jak	węgorz.

–	 Synu,	 musisz	 przestać	 się	 na	 nim	 skupiać.	 Lubi	 Elhokara,	 czego	 nie	 można powiedzieć	o	większości	z	pozostałych.	Jest	jednym	z	niewielu,	którym	powierzyłbym bezpieczeństwo	króla.

–	Ja	bym	tego	nie	zrobił,	ojcze,	tyle	mogę	ci	powiedzieć.

Dalinar	milczał	przez	chwilę.

–	 Chodź	 ze	 mną.	 –	 Podał	 Adolinowi	 popręg,	 po	 czym	 ruszył	 przez	 płaskowyż	 w stronę	pawilonu.	–	Chciałbym	pokazać	ci	coś	związanego	z	Sadeasem.

Adolin	podążył	niechętnie.	Minęli	jasno	oświetlony	pawilon.	Wewnątrz	ciemnoocy mężczyźni	podawali	napoje	i	jedzenie,	a	kobiety	siedziały	i	zapisywały	wiadomości	lub raporty	 z	 bitwy.	 Jasnoocy	 rozmawiali	 między	 sobą	 podekscytowanymi	 głosami, komplementując	 dzielność	 króla.	 Mężczyźni	 nosili	 stroje	 w	 ciemnych,	 męskich barwach	–	ciepły	brąz,	granat,	leśna	zieleń,	głęboki,	złamany	oranż.

Dalinar	 podszedł	 do	 arcyksięcia	 Vamaha,	 który	 stał	 przed	 pawilonem	 z	 grupką jasnookich	 towarzyszy.	 Był	 ubrany	 w	 modny	 długi	 płaszcz	 w	 kolorze	 brązowym,	 z rozcięciami	 ukazującymi	 żółtą	 jedwabną	 podszewkę.	 To	 był	 elegancki	 strój,	 nie	 tak ostentacyjny,	jak	noszenie	szat	w	całości	z	jedwabiu.	Adolinowi	się	podobał.

Vamah	 był	 okrągłym	 na	 twarzy,	 łysiejącym	 mężczyzną.	 Resztki	 jego	 włosów sterczały.	 Miał	 w	 zwyczaju	 mrużyć	 jasnoszare	 oczy	 –	 co	 zrobił	 na	 widok	 Dalinara	 i Adolina.

O	co	w	tym	chodzi?	–	zastanawiał	się	młodzieniec.

–	Oświecony	–	odezwał	się	Dalinar.	–	Przybyłem	upewnić	się,	że	zadbano	o	twoją wygodę.

–	O	moją	wygodę	najlepiej	by	zadbano,	gdybyśmy	mogli	wracać.

Vamah	 spojrzał	 w	 stronę	 zachodzącego	 słońca,	 jakby	 oskarżał	 je	 o	 jakieś wykroczenie.	Zazwyczaj	nie	był	tak	humorzasty.

–	Z	pewnością	moi	ludzie	śpieszą	tu	ze	wszystkich	sił	–	stwierdził	Dalinar.

–	Nie	byłoby	tak	późno,	gdybyś	nie	spowolnił	nas	tak	w	drodze	tutaj	–	stwierdził

Vamah.

–	 Lubię	 być	 ostrożny	 –	 odparł	 Dalinar.	 –	 A	 skoro	 mowa	 o	 ostrożności,	 chciałem	 o czymś	 z	 tobą	 porozmawiać.	 Czy	 wraz	 z	 synem	 możemy	 porozmawiać	 z	 tobą	 sam	 na sam?

Vamah	 skrzywił	 się,	 ale	 pozwolił,	 by	 Dalinar	 odprowadził	 go	 od	 reszty	 orszaku.

Adolin	podążył	za	nim,	coraz	bardziej	zdezorientowany.

–	 Bestia	 była	 wielka	 –	 zauważył	 Dalinar,	 wskazując	 na	 powaloną	 przepastną bestię.	–	Największa,	jaką	widziałem.

–	Pewnie	tak.

–	 Słyszałem,	 że	 odniosłeś	 sukcesy	 podczas	 ostatnich	 ataków	 na	 płaskowyże	 i zabiłeś	kilka	bestii	w	kokonach.	Należy	ci	pogratulować.

Vamah	wzruszył	ramionami.

–	Tamte	były	małe.	Nie	przypominały	serca	klejnotu,	które	wydobył	dziś	Elhokar.

–	 Małe	 serce	 klejnotu	 jest	 lepsze	 niż	 żadne	 –	 odparł	 uprzejmie	 Dalinar.	 – Słyszałem,	że	planujesz	wzmocnić	mury	obozu.

–	Hm?	Tak.	Wypełnić	kilka	luk,	ulepszyć	umocnienia.

–	 Przekażę	 Jego	 Wysokości,	 że	 będziesz	 chciał	 wykupić	 dodatkowy	 dostęp	 do Duszników.

Vamah	odwrócił	się	do	niego,	marszcząc	czoło.

–	Duszników?

–	 Drewno	 –	 odparł	 beznamiętnie	 Dalinar.	 –	 Z	 pewnością	 nie	 masz	 zamiaru wypełnić	 murów	 bez	 rusztowań?	 Na	 tych	 odległych	 równinach	 powinniśmy	 się cieszyć,	 że	 mamy	 Duszniki,	 które	 dostarczają	 nam	 surowców	 w	 rodzaju	 drewna,	 nie sądzisz?

–	No	tak.	–	Vamah	spochmurniał	jeszcze	bardziej.

Adolin	 przeniósł	 spojrzenie	 na	 ojca.	 Ta	 rozmowa	 miała	 podtekst.	 Dalinar	 nie mówił	 jedynie	 o	 drewnie	 na	 mury	 –	 Duszniki	 pozwalały	 wszystkim	 arcyksiążętom wykarmić	żołnierzy.

–	 Król	 jest	 bardzo	 szczodry,	 jeśli	 chodzi	 o	 dostęp	 do	 Duszników	 –	 mówił	 dalej starszy	Kholin.	–	Zgodzisz	się	z	tym,	Vamahu?

–	 Przyjąłem	 do	 wiadomości,	 Dalinarze	 –	 odparł	 arcyksiążę	 oschłym	 tonem.	 –	 Nie musisz	walić	mnie	kamieniem	w	twarz.

–	Nigdy	nie	słynąłem	z	subtelności,	oświecony.	Jedynie	ze	skuteczności.

Odszedł,	 machnąwszy	 na	 Adolina,	 by	 ruszył	 za	 nim.	 Młodzieniec	 zrobił	 to, obejrzawszy	się	wcześniej	przez	ramię	na	drugiego	arcyksięcia.

–	Ostatnio	narzekał	głośno	na	opłaty,	jakie	pobiera	Elhokar	za	korzystanie	z	jego Duszników	–	wyjaśnił	cicho	Dalinar.

To	był	podstawowy	sposób	opodatkowania	arcyksiążąt.	Sam	Elhokar	nie	walczył

o	serca	klejnotów,	chyba	że	od	czasu	do	czasu	na	polowaniu.	Był	ponad	osobistą	walkę na	wojnie,	jak	mu	przystało.

–	I…?	–	spytał	Adolin.

–	I	wobec	tego	przypomniałem	Vamahowi,	jak	bardzo	jest	zależny	od	króla.

–	Przypuszczam,	że	to	ważne.	Ale	co	to	ma	wspólnego	z	Sadeasem?

Dalinar	nie	odpowiedział.	Szedł	przez	płaskowyż,	aż	dotarł	do	rozpadliny.	Adolin dołączył	 do	 niego.	 Kilka	 chwil	 później	 za	 ich	 plecami	 rozległ	 się	 brzęk	 Pancerza,	 a później	 Sadeas	 stanął	 obok	 Dalinara	 na	 krawędzi.	 Adolin	 zmrużył	 oczy,	 a	 arcyksiążę uniósł	brew,	ale	nie	skomentował	jego	obecności.

–	Dalinarze	–	odezwał	się	Sadeas,	zwracając	wzrok	przed	siebie,	na	Równiny.

–	Sadeasie.	–	Dalinar	mówił	spokojnie	i	lakonicznie.

–	Rozmawiałeś	z	Vamahem?

–	Tak.	Przejrzał	mnie.

–	 Oczywiście,	 że	 tak.	 –	 W	 głosie	 Sadeasa	 kryła	 się	 nuta	 rozbawienia.	 –	 Niczego innego	bym	się	nie	spodziewał.

–	Powiedziałeś	mu,	że	zwiększasz	opłaty	za	drewno?

Do	Sadeasa	należał	jedyny	większy	las	w	okolicy.

–	Podwajam	–	stwierdził.

Adolin	obejrzał	się	przez	ramię.	Vamah	obserwował	ich,	a	jego	twarz	była	ponura jak	 burza.	 Wokół	 niego	 z	 ziemi	 wyłaniały	 się	 złościospreny,	 przypominające	 kałuże wrzącej	 krwi.	 Dalinar	 i	 Sadeas	 posłali	 mu	 bardzo	 dobitną	 wiadomość.	 Ależ…	 pewnie dlatego	zaprosili	go	na	polowanie,	zrozumiał	Adolin.	Żeby	mogli	go	wymanewrować.

–	Czy	to	zadziała?	–	spytał	Dalinar.

–	Z	pewnością	–	stwierdził	Sadeas.	–	Vamah	jest	zgodny,	jeśli	się	go	przyciśnie…

zobaczy,	że	lepiej	korzystać	z	Duszników,	zamiast	ściągać	zaopatrzenie	z	Alethkaru.

–	 Może	 powinniśmy	 mówić	 królowi	 o	 takich	 sprawach?	 –	 zauważył	 Dalinar, spoglądając	na	króla,	który	stał	w	pawilonie,	nieświadomy	tego,	co	się	wydarzyło.

Sadeas	westchnął.

–	Próbowałem.	On	nie	ma	głowy	do	takich	rzeczy.	Zostaw	chłopaka	jego	zajęciom, Dalinarze.	 Jego	 są	 wielkie	 ideały	 sprawiedliwości	 i	 trzymanie	 miecza	 uniesionego wysoko,	kiedy	jedzie	na	wrogów	swojego	ojca.

–	Ostatnio	wydaje	się	mniej	zajęty	Parshendimi,	a	bardziej	skrytobójcami	w	nocy	– stwierdził	Dalinar.	–	Niepokoi	mnie	jego	paranoja.	Nie	wiem,	skąd	się	bierze.

Sadeas	roześmiał	się.

–	Dalinarze,	poważnie	mówisz?

–	Nigdy	nie	żartuję.

–	Wiem,	wiem.	Ale	z	pewnością	widzisz,	skąd	się	bierze	paranoja	chłopaka!

–	Ze	sposobu,	w	jaki	zginął	jego	ojciec?

–	 Ze	 sposobu,	 w	 jaki	 traktuje	 go	 wuj!	 Tysiąc	 strażników?	 Postoje	 na	 każdym płaskowyżu,	żeby	żołnierze	„zabezpieczyli”	następny?	Naprawdę,	Dalinarze?

–	Lubię	być	ostrożny.

–	Niektórzy	nazwaliby	to	paranoją.

–	Kodeks…

–	Kodeks	to	stek	wyidealizowanych	bzdur	–	stwierdził	Sadeas	–	wymyślony	przez poetów,	by	opisać,	jak	ich	zdaniem	powinien	wyglądać	świat.

–	Gavilar	w	niego	wierzył.

–	I	widzisz,	dokąd	go	to	zaprowadziło.

–	A	gdzie	byłeś	ty,	Sadeasie,	kiedy	walczył	o	życie?

Arcyksiążę	zmrużył	oczy.

–	Znów	mamy	to	omawiać?	Jak	starzy	kochankowie,	spotykający	się	niespodzianie na	uczcie?

Ojciec	 Adolina	 nie	 odpowiedział.	 Młodzieniec	 po	 raz	 kolejny	 poczuł	 się zdezorientowany	 tym,	 co	 łączyło	 Dalinara	 z	 Sadeasem.	 Ich	 przytyki	 były	 szczere, wystarczyło	spojrzeć	im	w	oczy,	by	zorientować	się,	że	z	trudem	siebie	znosili.

A	 jednak	 oto	 stali	 razem	 i	 najwyraźniej	 zaplanowali	 i	 wprowadzili	 w	 życie podstęp	wymierzony	przeciwko	innemu	arcyksięciu.

–	 Ja	 będę	 chronił	 chłopaka	 na	 swój	 sposób	 –	 stwierdził	 Sadeas.	 –	 Ty	 rób	 to	 na swój.	 Ale	 nie	 narzekaj	 na	 jego	 paranoję,	 skoro	 kładziesz	 się	 spać	 w	 mundurze,	 na wypadek,	gdyby	Parshendi	postanowili	nagle	zaatakować,	choć	to	absurd.	„Nie	wiem, skąd	mu	się	to	bierze”,	zaiste!

–	Chodźmy,	Adolinie	–	powiedział	Dalinar,	odwracając	się.

Syn	podążył	za	nim.

–	Dalinarze!	–	zawołał	Sadeas.

Dalinar	zawahał	się	i	obejrzał	przez	ramię.

–	Czy	już	to	odkryłeś?	–	spytał	Sadeas.	–	Dlaczego	napisał	to,	co	napisał?

Dalinar	pokręcił	głową.

–	 Nie	 znajdziesz	 odpowiedzi	 –	 stwierdził	 arcyksiążę.	 –	 To	 szaleńcza	 misja, przyjacielu.	Ona	cię	rozrywa.	Wiem,	co	się	z	tobą	dzieje	podczas	arcyburz.	Twój	umysł

rozpada	się	przez	to	całe	napięcie,	jakie	cię	wypełnia.

Starszy	Kholin	ruszył	dalej.	Adolin	pośpieszył	za	nim.	O	co	chodziło	z	tą	ostatnią częścią?	 Dlaczego	 „on”	 napisał?	 Mężczyźni	 nie	 pisali.	 Adolin	 otworzył	 usta,	 by	 zadać pytanie,	ale	wyczuwał	nastrój	ojca.	To	nie	była	dobra	chwila,	by	go	wypytywać.

Wszedł	 z	 Dalinarem	 na	 niewielkie	 skaliste	 wzniesienie	 na	 płaskowyżu.	 Wspięli się	na	sam	szczyt	i	stamtąd	spoglądali	na	powaloną	przepastną	bestię.	Ludzie	Dalinara wciąż	zbierali	mięso	i	pancerz.

Stali	 tak	 przez	 chwilę.	 Adolina	 przepełniały	 pytania,	 ale	 nie	 umiał	 znaleźć odpowiedniego	sposobu,	by	je	sformułować.

W	końcu	odezwał	się	Dalinar.

–	 Czy	 mówiłem	 ci	 kiedyś,	 jakie	 były	 ostatnie	 słowa,	 które	 Gavilar	 wypowiedział

do	mnie?

–	Nie.	Zawsze	zastanawiałem	się,	jak	wyglądała	tamta	noc.

–	 „Bracie,	 kieruj	 się	 dziś	 Kodeksem.	 Wiatr	 niesie	 coś	 dziwnego”.	 To	 właśnie	 mi powiedział,	to	były	jego	ostatnie	słowa	skierowane	do	mnie	przed	uroczystościami	po podpisaniu	traktatu.

–	Nie	wiedziałem,	że	wuj	Gavilar	kierował	się	Kodeksem.

–	 To	 on	 mi	 go	 pokazał.	 Odnalazł	 taki	 relikt	 dawnego	 Alethkaru,	 z	 czasów,	 kiedy byliśmy	 zjednoczeni.	 Zaczął	 się	 nim	 kierować	 tuż	 przed	 śmiercią.	 –	 Dalinar	 zawahał

się.	–	To	były	dziwne	dni,	synu.	Razem	z	Jasnah	nie	wiedzieliśmy,	co	sądzić	o	zmianach w	 Gavilarze.	 W	 tamtym	 czasie	 sądziłem,	 że	 Kodeks	 to	 głupota,	 nawet	 ten	 punkt, zgodnie	 z	 którym	 dowódca	 powinien	 unikać	 mocnych	 trunków	 w	 czasie	 wojny.

Szczególnie	ten.	–	Zaczął	mówić	jeszcze	ciszej.	–	Leżałem	nieprzytomny	na	ziemi,	kiedy Gavilar	 został	 zamordowany.	 Pamiętam	 głosy	 próbujące	 mnie	 obudzić,	 ale	 byłem	 zbyt oszołomiony	winem.	Powinienem	być	przy	nim.

Spojrzał	na	Adolina.

–	 Nie	 mogę	 żyć	 przeszłością.	 To	 głupota.	 Obwiniam	 się	 o	 śmierć	 Gavilara,	 ale teraz	już	nic	dla	niego	nie	zrobię.

Adolin	skinął	głową.

–	 Synu,	 wciąż	 mam	 nadzieję,	 że	 jeśli	 wystarczająco	 długo	 będę	 cię	 zmuszał	 do postępowania	 zgodnie	 z	 Kodeksem,	 zrozumiesz	 jego	 wagę,	 podobnie	 jak	 ja.	 Mam nadzieję,	 że	 nie	 będziesz	 do	 tego	 potrzebował	 tak	 dramatycznego	 przykładu.	 Ale musisz	 zrozumieć.	 Mówisz	 o	 Sadeasie,	 o	 pokonaniu	 go,	 o	 współzawodnictwie.	 Czy wiesz,	jaką	rolę	odegrał	Sadeas	w	śmierci	mojego	brata?

–	Był	wabikiem	–	odparł	Adolin.

Sadeas,	Gavilar	i	Dalinar	byli	bliskimi	przyjaciółmi	aż	do	śmierci	króla.	Wszyscy to	wiedzieli.	Razem	zdobyli	Alethkar.

–	 Tak.	 Był	 z	 królem	 i	 usłyszał,	 jak	 żołnierze	 krzyczą,	 że	 atakuje	 Odpryskowy.

Wabik	był	pomysłem	Sadeasa…	Włożył	jedną	z	szat	Gavilara	i	uciekł	zamiast	niego.	To było	 samobójstwo.	 Uciekać	 bez	 Pancerza,	 pozwalając,	 by	 gonił	 go	 Odpryskowy skrytobójca.	Sądzę,	że	to	niezwykle	odważne	zachowanie.

–	Ale	nie	udało	się.

–	 Tak.	 I	 w	 głębi	 duszy	 nie	 mogę	 wybaczyć	 Sadeasowi	 tej	 porażki.	 Wiem,	 że	 to irracjonalne,	 ale	 powinien	 być	 tam,	 z	 Gavilarem.	 Podobnie	 jak	 ja.	 Obaj	 zawiedliśmy naszego	 króla	 i	 nie	 umiemy	 wybaczyć	 sobie	 nawzajem.	 Ale	 wciąż	 jednoczy	 nas	 jedno.

Tamtego	 dnia	 złożyliśmy	 przysięgę.	 Będziemy	 chronić	 syna	 Gavilara.	 Niezależnie	 od ceny,	niezależnie	od	tego,	co	wydarzy	się	między	nami,	będziemy	chronić	Elhokara.

–	I	dlatego	właśnie	jestem	tutaj	na	Równinach.	Nie	chodzi	o	bogactwo	ani	chwałę.

Te	rzeczy	nic	mnie	nie	obchodzą,	już	nie.	Przybyłem	tu	dla	brata,	którego	kochałem,	i dla	 bratanka,	 którego	 również	 kocham.	 I	 w	 pewnym	 sensie	 to	 właśnie	 dzieli	 mnie	 i Sadeasa,	 choć	 jednocześnie	 nas	 jednoczy.	 Sadeas	 sądzi,	 że	 najlepszym	 sposobem,	 by zapewnić	bezpieczeństwo	Elhokarowi,	jest	zabicie	Parshendich.	Zmusza	siebie	samego i	 swoich	 ludzi	 do	 ogromnych	 wysiłków,	 by	 dotrzeć	 na	 te	 płaskowyże	 i	 walczyć.	 Jak sądzę,	w	głębi	duszy	uważa,	że	łamię	swoją	przysięgę,	nie	postępując	tak	samo.

–	 Ale	 to	 nie	 jest	 sposób	 na	 zapewnienie	 bezpieczeństwa	 Elhokarowi.	 On potrzebuje	 stabilnych	 rządów	 i	 sojuszników,	 którzy	 go	 wspierają,	 nie	 arcyksiążąt, którzy	walczą	między	sobą.	Uczynienie	Alethkaru	silnym	ochroni	go	lepiej	niż	wybicie naszych	wrogów.	Zjednoczenie	arcyksiążąt	było	życiowym	zadaniem	Gavilara…

Umilkł.	Adolin	czekał	na	dalsze	słowa,	ale	on	już	nic	nie	powiedział.

–	 Sadeas	 –	 odezwał	 się	 w	 końcu	 Adolin.	 –	 Jestem…	 zaskoczony,	 że	 nazywasz	 go odważnym.

–	 Bo	 jest	 odważny.	 I	 sprytny.	 Czasem	 popełniam	 ten	 błąd,	 że	 pozwalam,	 by	 jego ekstrawaganckie	stroje	i	manieryzmy	umniejszały	moje	zdanie	na	jego	temat.	Ale	to	w głębi	 serca	 dobry	 człowiek.	 Nie	 jest	 naszym	 wrogiem.	 Czasami	 obaj	 bywamy małostkowi.	Jednak	on	stara	się	ochronić	Elhokara,	więc	proszę	cię,	byś	to	szanował.

Jak	można	zareagować	na	coś	takiego?	Nienawidzisz	go,	ale	prosisz	mnie,	żebym ja	tego	nie	robił?

–	Dobrze	–	stwierdził	Adolin.	–	Będę	się	pilnował	w	jego	obecności.	Ale	wciąż	mu nie	ufam,	ojcze.	Proszę,	rozważ	chociaż	możliwość,	że	on	nie	jest	tak	oddany	jak	ty,	że się	tobą	bawi.

–	Zgoda.	Rozważę	ją.

Adolin	pokiwał	głową.	To	już	coś.

–	A	to,	co	powiedział	na	końcu?	Coś	o	pisaniu?

Dalinar	zawahał	się.

–	To	nasza	wspólna	tajemnica.	Poza	nami	wiedzą	o	tym	jedynie	Jasnah	i	Elhokar.

Zastanawiałem	 się	 przez	 jakiś	 czas,	 czy	 powinienem	 tobie	 o	 tym	 powiedzieć,	 gdyż, jeśli	 zginę,	 zajmiesz	 moje	 miejsce.	 Mówiłem	 ci	 o	 ostatnich	 słowach,	 które	 powiedział

mi	brat.

–	Prosił	cię,	żebyś	przestrzegał	Kodeksu.

–	 Tak.	 Ale	 jest	 coś	 więcej.	 Coś	 jeszcze,	 co	 powiedział,	 ale	 nie	 na	 głos.	 To	 słowa, które…	zapisał.

–	Gavilar	umiał	pisać?

–	Kiedy	Sadeas	odkrył	ciało	króla,	znalazł	słowa	zapisane	na	kawałku	deski	krwią Gavilara.	 „Bracie”,	 tak	 brzmiały,	 „musisz	 odnaleźć	 najważniejsze	 słowa,	 jakie	 może wypowiedzieć	 człowiek”.	 Sadeas	 ukrył	 ten	 fragment,	 a	 później	 daliśmy	 go	 Jasnah	 do przeczytania.	 Jeśli	 rzeczywiście	 umiał	 pisać,	 a	 inne	 możliwości	 wydają	 się nieprawdopodobne,	 była	 to	 jego	 wstydliwa	 tajemnica.	 Jak	 już	 mówiłem,	 pod	 koniec życia	zaczął	się	zachowywać	bardzo	dziwnie.

–	A	co	to	oznacza?	Te	słowa?

–	 To	 cytat	 –	 odparł	 Dalinar.	 –	 Ze	 starożytnej	 księgi	 zwanej	 „Drogą	 królów”.	 Pod koniec	życia	Gavilar	preferował	lekturę	tego	tomu,	często	mi	o	tym	wspominał.	Aż	do niedawna	 nie	 uświadamiałem	 sobie,	 że	 to	 cytat,	 Jasnah	 to	 odkryła.	 Kazałem	 sobie przeczytać	 księgę	 kilka	 razy,	 ale	 do	 tej	 pory	 nie	 odnalazłem	 wyjaśnienia,	 dlaczego	 to napisał…	 Z	 tego	 tomu	 korzystali	 Świetliści	 jako	 swego	 rodzaju	 przewodnika, poradnika,	jak	prowadzić	życie.

Świetliści?	Na	Ojca	Burz!	–	pomyślał	Adolin.	Urojenia	jego	ojca…	często	wydawało się,	 że	 mają	 coś	 wspólnego	 ze	 Świetlistymi.	 To	 był	 kolejny	 dowód,	 że	 wiązały	 się	 z jego	poczuciem	winy	z	powodu	śmierci	brata.

Ale	jak	mógł	pomóc?

Kroki	 i	 zgrzyt	 metalu	 na	 skałach.	 Adolin	 odwrócił	 się	 i	 ukłonił	 z	 szacunkiem zbliżającemu	 się	 królowi,	 wciąż	 odzianemu	 w	 złocisty	 Pancerz,	 choć	 zdjął	 hełm.

Elhokar	był	o	kilka	lat	starszy	od	Adolina	i	miał	odważną	twarz	z	wyrazistym	nosem.

Niektórzy	twierdzili,	że	widzą	w	nim	królewskie	maniery	i	władczą	postawę,	kobiety zaś,	którym	Adolin	ufał,	zwierzały	się,	że	uważają	go	za	całkiem	przystojnego.

Oczywiście,	nie	tak	przystojnego	jak	Adolin.	Ale	całkiem.

Król	 był	 jednak	 żonaty	 –	 królowa	 małżonka	 zajmowała	 się	 sprawami	 w Alethkarze.

–	 Wuju	 –	 powiedział	 Elhokar.	 –	 Czy	 nie	 możemy	 ruszać?	 Jestem	 pewien,	 że	 jako Odpryskowi	 moglibyśmy	 przeskoczyć	 przez	 rozpadlinę.	 Moglibyśmy	 już	 wkrótce dotrzeć	do	obozu.

–	 Nie	 opuszczę	 swoich	 ludzi,	 Wasza	 Wysokość	 –	 odparł	 Dalinar.	 –	 I	 wątpię,	 że chciałbyś	godzinami	biec	samotnie	przez	płaskowyże,	odsłonięty,	bez	stosownej	straży.

–	 Możliwe.	 Tak	 czy	 inaczej,	 chciałem	 ci	 podziękować	 za	 dzisiejszą	 odwagę.

Wygląda	na	to,	że	znów	zawdzięczam	ci	życie.

–	 Utrzymywanie	 cię	 przy	 życiu	 staram	 się	 uczynić	 swoim	 nawykiem,	 Wasza Wysokość.

–	 Cieszy	 mnie	 to.	 Czy	 zająłeś	 się	 już	 kwestią,	 o	 którą	 cię	 prosiłem?	 –	 Wskazał

głową	na	popręg,	który	Adolin	wciąż	trzymał	w	dłoni,	jak	się	zorientował.

–	Owszem	–	stwierdził	Dalinar.

–	I	co?

–	 Nie	 umieliśmy	 ocenić,	 Wasza	 Wysokość	 –	 powiedział	 starszy	 mężczyzna,	 wziął

skórzany	pas	i	podał	go	królowi.	–	Być	może	został	przecięty.	Miejsce	rozerwania	jest gładsze	z	jednej	strony.	Jakby	zostało	nadcięte,	żeby	łatwiej	się	zerwać.

–	Wiedziałem!	–	Elhokar	uniósł	popręg	i	przyjrzał	mu	się.

–	 Nie	 jesteśmy	 rymarzami,	 Wasza	 Wysokość	 –	 sprzeciwił	 się	 Dalinar.	 –	 Musimy oddać	 obie	 części	 ekspertom	 i	 uzyskać	 ich	 opinie.	 Poleciłem	 Adolinowi,	 by	 dalej zajmował	się	tą	kwestią.

–	 Został	 przecięty	 –	 stwierdził	 król.	 –	 Widzę	 to	 wyraźnie,	 w	 tym	 miejscu.

Powtarzam	ci,	wuju.	Ktoś	próbuje	mnie	zabić.	Chcą	mnie	dopaść,	tak	samo	jak	ojca.

–	 Z	 pewnością	 nie	 sądzisz,	 że	 Parshendi	 to	 zrobili.	 –	 Dalinar	 wydawał	 się wstrząśnięty.

–	Nie	wiem,	kto	to	zrobił.	Może	ktoś	na	tym	polowaniu.

Adolin	 zmarszczył	 czoło.	 Co	 sugerował	 Elhokar?	 Większość	 z	 obecnych	 na polowaniu	była	ludźmi	Dalinara.

–	Wasza	Wysokość	–	powiedział	Dalinar	–	zajmiemy	się	tą	kwestią.	Ale	musisz	być gotów	zaakceptować,	że	być	może	był	to	wypadek.

–	Nie	wierzysz	mi	–	stwierdził	beznamiętnie	Elhokar.	–	Nigdy	mi	nie	wierzysz.

Dalinar	odetchnął	głęboko,	a	Adolin	widział,	że	ojciec	z	trudem	panuje	nad	sobą.

–	Nic	takiego	nie	powiedziałem.	Nawet	potencjalne	zagrożenie	dla	twojego	życia bardzo	 mnie	 niepokoi.	 Ale	 owszem,	 sugeruję,	 że	 powinieneś	 unikać	 pochopnego wyciągania	 wniosków.	 Adolin	 zwrócił	 uwagę,	 że	 to	 byłby	 wyjątkowo	 niezręczny sposób,	by	cię	zabić.	Upadek	z	końskiego	grzbietu	nie	jest	poważnym	zagrożeniem	dla mężczyzny	w	Pancerzu.

–	 Owszem,	 ale	 podczas	 polowania?	 Może	 chcieli,	 żeby	 przepastna	 bestia	 mnie zabiła.

–	Polowanie	nie	miało	być	niebezpieczne	–	stwierdził	Dalinar.	–	Mieliśmy	obsypać wielkoskorupa	strzałami	z	bezpiecznej	odległości,	a	później	podjechać	i	go	zarżnąć.

Elhokar	 zmrużył	 oczy,	 spoglądając	 na	 Dalinara,	 a	 później	 na	 Adolina.	 Zupełnie, jakby	król	odnosił	się	do	nich	podejrzliwie.	To	spojrzenie	zniknęło	w	jednej	chwili.	Czy Adolin	je	sobie	wyobraził?	Na	Ojca	Burz!	pomyślał.

Z	tyłu	Vamah	zaczął	wołać	do	króla.	Elhokar	spojrzał	na	niego	i	skinął	głową.

–	 To	 jeszcze	 nie	 koniec,	 wuju	 –	 powiedział	 do	 Dalinara.	 –	 Zajmij	 się	 tym popręgiem.

–	Tak	zrobię.

Król	oddał	im	pasek,	po	czym	odszedł	przy	akompaniamencie	brzęku	zbroi.

–	Ojcze	–	odezwał	się	natychmiast	Adolin	–	czy	widziałeś…

–	 Porozmawiam	 z	 nim	 o	 tym	 –	 odparł	 Dalinar.	 –	 W	 chwili,	 kiedy	 nie	 będzie	 tak zdenerwowany.

–	Ale…

–	Porozmawiam	z	nim,	Adolinie.	Ty	zajmij	się	popręgiem.	I	zbierz	swoich	ludzi.	– Wskazał	na	coś	daleko	na	zachodzie.	–	Chyba	widzę	tę	drużynę	mostową.

W	 końcu,	 pomyślał	 Adolin,	 podążając	 za	 jego	 spojrzeniem.	 Niewielka	 grupka postaci	przekraczała	odległy	płaskowyż.	Nieśli	sztandar	Dalinara	i	prowadzili	ze	sobą mostowych	niosących	jeden	z	przenośnych	mostów	Sadeasa.	Posłali	po	niego,	gdyż	był

szybszy	niż	większe,	ciągnięte	przez	chulle	mosty	Dalinara.

Adolin	 pośpieszył,	 by	 wydać	 rozkazy,	 choć	 rozpraszały	 go	 słowa	 ojca,	 ostatnia wiadomość	 Gavilara,	 a	 teraz	 również	 nieufne	 spojrzenie	 króla.	 Wyglądało	 na	 to,	 że będzie	miał	się	nad	czym	zastanawiać	podczas	długiej	drogi	powrotnej	do	obozów.

*

Dalinar	odprowadzał	wzrokiem	Adolina,	który	ruszył	wypełnić	jego	polecenia.	Na napierśniku	Pancerza	chłopca	wciąż	malowała	się	sieć	pęknięć,	choć	Burzowe	Światło już	 się	 nie	 sączyło.	 W	 swoim	 czasie	 zbroja	 sama	 się	 naprawi.	 Mogła	 wrócić	 do pierwotnej	postaci	nawet	jeśli	została	całkowicie	strzaskana.

Chłopak	lubił	narzekać,	ale	każdy	ojciec	mógł	marzyć	o	takim	synu.	Bezwzględnie lojalny	 i	 obdarzony	 doskonałymi	 zdolnościami	 dowódczymi.	 Żołnierze	 go	 lubili.	 Być może	 odnosił	 się	 do	 nich	 nieco	 zbyt	 przyjaźnie,	 ale	 to	 można	 wybaczyć.	 Można	 mu wybaczyć nawet zapalczywość,





pod

warunkiem,

że





zostanie

właściwie

ukierunkowana.

Dalinar	 pozostawił	 młodzieńca,	 a	 sam	 udał	 się	 sprawdzić	 stan	 Galanta.	 Znalazł

ryshadyjskiego	 ze	 stajennymi,	 którzy	 na	 południowym	 krańcu	 płaskowyżu	 rozstawili zagrodę	dla	koni.	Obandażowali	otarcia,	a	koń	nie	oszczędzał	już	jednej	z	nóg.

Dalinar	 poklepał	 wielkiego	 ogiera	 po	 szyi	 i	 zajrzał	 w	 jego	 głębokie	 czarne	 oczy.

Koń	wydawał	się	zawstydzony.

–	 To	 nie	 twoja	 wina,	 że	 mnie	 zrzuciłeś,	 Galancie	 –	 powiedział	 uspokajającym tonem.	 –	 Cieszę	 się,	 że	 nie	 stała	 ci	 się	 zbyt	 wielka	 krzywda.	 –	 Odwrócił	 się	 do stojącego	 w	 pobliżu	 stajennego.	 –	 Daj	 mu	 dziś	 wieczorem	 dodatkową	 porcję	 paszy	 i dwa	melony.

–	 Tak,	 oświecony.	 Ale	 on	 nie	 zje	 dodatkowej	 porcji.	 Nigdy	 tego	 nie	 robi,	 kiedy próbujemy	mu	dać.

–	 Dziś	 zje	 –	 odparł	 Dalinar,	 znów	 klepiąc	 ryshadyjskiego	 po	 karku.	 –	 Je	 tylko wtedy,	kiedy	uważa,	że	na	to	zasłużył.

Chłopiec	 wydawał	 się	 zaskoczony.	 Jak	 większość	 z	 nich,	 uważał	 ryshadyjskie	 za kolejną	rasę	koni.	Nikt	nie	mógł	tego	zrozumieć,	dopóki	jeden	z	nich	nie	zaakceptował

go	 jako	 swojego	 jeźdźca.	 To	 było	 jak	 noszenie	 Pancerza	 Odprysku,	 doświadczenie	 nie do	opisania	słowami.

–	Zjesz	oba	melony	–	powiedział	Dalinar,	wskazując	na	konia.	–	Zasłużyłeś	na	nie.

Galant	sprzeciwił	się	głośno.

–	 Zasłużyłeś	 –	 powtórzył	 Dalinar.	 Koń	 zarżał	 cicho,	 wyraźnie	 zadowolony.	 Kholin sprawdził	jego	nogę,	po	czym	skinął	na	stajennego.	–	Zajmij	się	nim,	synu.	Ja	wrócę	na innym	koniu.

–	Tak,	oświecony.

Przyprowadzili	 mu	 wierzchowca	 –	 masywną	 klacz	 o	 barwie	 pyłu.	 Był	 wyjątkowo ostrożny,	kiedy	wsiadał	na	jej	grzbiet.	Zwyczajne	konie	zawsze	wydawały	się	mu	takie kruche.

Król	wyjechał	za	pierwszym	oddziałem	żołnierzy,	z	Trefnisiem	u	boku.	Sadeas,	jak

zauważył	Dalinar,	jechał	z	tyłu,	gdzie	Trefniś	nie	mógł	go	dopaść.

Drużyna	 mostowa	 czekała	 w	 milczeniu,	 odpoczywając,	 gdy	 król	 i	 jego	 ludzie przejeżdżali.	 Podobnie	 jak	 większość	 drużyn	 Sadeasa,	 tak	 i	 na	 nią	 składała	 się mieszanka	 ludzkich	 odpadów.	 Cudzoziemcy,	 dezerterzy,	 złodzieje,	 mordercy	 i niewolnicy.	 Większość	 pewnie	 zasługiwała	 na	 karę,	 ale	 Dalinara	 drażniło	 straszliwe tempo,	 z	 jakim	 Sadeas	 ich	 zużywał.	 Ile	 czasu	 jeszcze	 będzie	 miał	 kim	 obsadzać drużyny	mostowe?	Czy	ktokolwiek,	nawet	morderca,	zasługiwał	na	taki	los?

W	umyśle	Dalinara	pojawił	się	nieproszony	fragment	z	„Drogi	krolów”.	Słuchał	tej

księgi	częściej,	niż	przyznał	się	Adolinowi.

„Widziałem	 kiedyś	 patykowatego	 mężczyznę	 niosącego	 na	 plecach	 kamień

większy	 od	 jego	 głowy”,	 tak	 brzmiał	 ten	 fragment.	 „Zataczał	 się	 pod	 ciężarem, pozbawiony	 koszuli,	 ubrany	 jedynie	 w	 przepaskę	 biodrową,	 choć	 paliło	 słońce.	 Szedł

niepewnym	krokiem	ruchliwą	ulicą.	Ludzie	ustępowali	mu	z	drogi.	Nie	dlatego,	że	mu współczuli,	ale	dlatego,	że	obawiali	się	pędu	jego	kroków.	Nie	przeszkadza	się	komuś takiemu.

Monarcha	 jest	 jak	 ten	 człowiek,	 zatacza	 się	 pod	 ciężarem	 królestwa	 na

ramionach.	 Wielu	 mu	 ustępuje	 z	 drogi,	 lecz	 niewielu	 skłonnych	 jest	 podejść	 i	 pomóc mu	nieść	kamień.	Nie	chcą	zająć	się	tym	zadaniem,	żeby	nie	skazać	się	na	życie	pełne dodatkowych	ciężarów.

Opuściłem	powóz	i	wziąłem	kamień,	niosąc	go	zamiast	tego	mężczyzny.	Sądzę,	że

moi	strażnicy	byli	zawstydzeni.	Można	zignorować	półnagiego	biedaka	wykonującego

taką	 pracę,	 ale	 nie	 króla	 dzielącego	 ciężar.	 Może	 powinniśmy	 częściej	 zamieniać	 się miejscami.	 Jeśli	 widzi	 się,	 że	 władca	 przyjmuje	 na	 siebie	 ciężary	 najuboższych,	 może znajdą	 się	 tacy,	 którzy	 pomogą	 mu	 z	 jego	 ciężarem,	 niewidzialnym,	 lecz przytłaczającym”.

Dalinar	 był	 wstrząśnięty,	 że	 pamięta	 historię	 słowo	 po	 słowie,	 choć	 może	 nie powinien.	 Szukając	 znaczenia	 ostatniej	 wiadomości	 Gavilara,	 przez	 ostatnie	 kilka miesięcy	niemal	codziennie	słuchał	tej	księgi.

Z	 rozczarowaniem	 odkrył,	 że	 cytat	 pozostawiony	 przez	 brata	 nie	 ma	 żadnego wyraźnego	 znaczenia.	 I	 tak	 słuchał,	 ale	 próbował	 ukrywać	 swoje	 zainteresowanie.

Książka	 nie	 miała	 dobrej	 reputacji,	 nie	 tylko	 poprzez	 skojarzenie	 z	 Zaginionymi Świetlistymi.	Opowieści	o	królu	wykonującym	pracę	fizyczną	należały	do	fragmentów wywołujących	 najmniejszą	 konsternację.	 W	 innych	 miejscach	 tekst	 podkreślał,	 że jasnoocy	są	gorsi	od	ciemnookich.	To	zaprzeczało	vorińskim	naukom.

Tak,	 lepiej	 to	 ukryć.	 Dalinar	 mówił	 szczerze,	 kiedy	 powiedział	 Adolinowi,	 że	 nie obchodzi	 go	 zdanie	 innych.	 Ale	 gdyby	 pogłoski	 miały	 mu	 utrudnić	 zapewnienie bezpieczeństwa	Elhokarowi,	mogłyby	stać	się	niebezpieczne.	Musiał	być	ostrożny.

Skręcił	 i	 wjechał	 na	 most,	 po	 czym	 skinieniem	 głowy	 podziękował	 mostowym.

Byli	najpodlejsi	w	armii,	a	jednak	dźwigali	ciężar	królów.





Siedem	i	pół	roku	wcześniej

–	 Chce	 mnie	 wysłać	 do	 Khrabranthu	 –	 powiedział	 Kal,	 sadowiąc	 się	 na	 szczycie skały.	–	Żebym	uczył	się	na	chirurga.

–	Naprawdę?	–	spytała	Laral,	idąca	po	skalnej	grani	tuż	przed	nim.

Miała	złociste	pasma	w	swoich	czarnych	włosach.	Nosiła	je	rozpuszczone	i	teraz

unosiły	się	na	wietrze,	gdy	balansowała	z	szeroko	rozłożonymi	rękami.

Te	 włosy	 były	 charakterystyczne.	 Ale	 oczywiście,	 jej	 oczy	 jeszcze	 bardziej.

Błyszczące,	 jasnozielone.	 Jakże	 różne	 od	 brązu	 i	 czerni	 mieszkańców	 miasteczka.

Jasnoocy	rzeczywiście	byli	inni.

–	Naprawdę	–	powiedział	Kal	z	sapnięciem.	–	Mówi	o	tym	od	kilku	lat.

–	I	nie	powiedziałeś	mi?

Kal	wzruszył	ramionami.	Wraz	z	Laral	znajdowali	się	na	niskiej	skalnej	grani	na

wschód	 od	 Paleniska.	 Jego	 młodszy	 brat	 Tien	 bawił	 się	 kamieniami	 u	 podnóża.	 Po prawej	 Kala	 na	 zachód	 rozciągały	 się	 łagodne	 zbocza.	 Obsypano	 je	 polipami	 lawisów, wkrótce	miała	nadejść	pora	zbiorów.

Czuł	 się	 dziwnie	 smutny,	 kiedy	 patrzył	 na	 te	 zbocza	 wypełnione	 robotnikami.

Ciemnobrązowe	 polipy	 wyrosną	 jak	 melony	 wypełnione	 ziarnem.	 Po	 wysuszeniu, ziarno	 nakarmi	 całe	 miasteczko	 i	 armie	 ich	 arcyksięcia.	 Żarliwcy,	 którzy	 przejeżdżali przez	 miasto,	 wyjaśniali,	 że	 Powołanie	 rolnika	 jest	 szlachetne,	 niewiele	 ustępujące Powołaniu	żołnierza.	Ojciec	Kala	mruczał	pod	nosem,	że	widział	o	wiele	większy	honor w	wykarmieniu	królestwa	niż	w	walce	i	śmierci	w	bezużytecznych	wojnach.

–	Kal?	–	odezwała	się	z	naciskiem	Laral.	–	Dlaczego	mi	nie	powiedziałeś?

–	 Przepraszam.	 Nie	 byłem	 pewien,	 czy	 ojciec	 mówi	 poważnie.	 Dlatego	 nic	 nie mówiłem.

Kłamstwo.	Wiedział,	że	ojciec	mówi	poważnie.	Po	prostu	nie	chciał	wspominać	o

tym,	że	wyjedzie,	żeby	zostać	chirurgiem,	a	już	na	pewno	nie	Laral.

Oparła	ręce	na	biodrach.

–	Sądziłam,	że	chciałeś	zostać	żołnierzem.

Kal	wzruszył	ramionami.

Przewróciła	oczami	i	zeskoczyła	z	grani	na	kamień	obok	niego.

–	Nie	chcesz	zostać	jasnookim?	Zdobyć	Ostrza	Odprysku?

–	Ojciec	mówi,	że	takie	rzeczy	nie	zdarzają	się	często.

Uklękła	obok	niego.

–	Jestem	pewna,	że	tobie	by	się	udało.

Te	oczy,	tak	jasne	i	żywe,	migocząca	zieleń,	kolor	samego	życia.

Kal	 odkrył,	 że	 coraz	 bardziej	 lubi	 patrzeć	 na	 Laral.	 Na	 logikę	 wiedział,	 co	 się	 z nim	 dzieje.	 Ojciec	 wyjaśnił	 mu	 proces	 dorastania	 z	 precyzją	 godną	 chirurga.	 Ale	 było tak	wiele	uczuć	z	tym	związanych,	emocji,	których	sterylne	opisy	ojca	nie	wyjaśniały.

Niektóre	 z	 tych	 uczuć	 dotyczyły	 Laral	 i	 innych	 dziewcząt	 z	 miasteczka.	 Inne	 wiązały się	z	dziwną	melancholią,	która	dusiła	go	w	zupełnie	niespodziewanych	momentach.

–	Ja…	–	odezwał	się.

–	Popatrz	–	przerwała	mu	Laral,	znów	wstała	i	wspięła	się	na	swój	kamień.

Jej	 piękna	 żółta	 sukienka	 łopotała	 na	 wietrze.	 Jeszcze	 rok,	 a	 zacznie	 nosić rękawiczkę	na	lewej	dłoni,	co	oznaczało,	że	dziewczyna	weszła	w	okres	dojrzewania.

–	Tutaj,	chodź.	Popatrz.

Kal	 podniósł	 się	 i	 spojrzał	 na	 wschód.	 Supłokrzew	 obrastał	 gęstymi	 zaroślami przysadziste	drzewa	markelowe.

–	Co	widzisz?	–	spytała	Laral.

–	Brązowy	supłokrzew.	Wygląda	na	martwy.

–	 Tam	 jest	 Źródło	 –	 powiedziała,	 pokazując	 palcem.	 –	 Kraina	 arcyburz.	 Ojciec mówi,	 że	 jesteśmy	 wiatrołomem	 dla	 spokojniejszych	 krain	 na	 zachodzie.	 –	 Odwróciła się	w	jego	stronę.	–	Pochodzimy	ze	szlachetnych	rodów,	Kal,	zarówno	ciemnoocy,	jak	i jasnoocy.	 Dlatego	 najlepsi	 wojownicy	 zawsze	 pochodzili	 z	 Alethkaru.	 Arcyksiążę Sadeas,	generał	Amaram…	sam	król	Gavilar.

–	Pewnie	tak.

Westchnęła.

–	Wiesz,	nie	cierpię	z	tobą	rozmawiać,	kiedy	taki	jesteś.

–	Jaki?

–	Taki	jak	teraz.	No	wiesz.	Rozczulasz	się	nad	sobą,	wzdychasz.

–	To	ty	właśnie	westchnęłaś,	Laral.

–	Wiesz,	o	co	mi	chodzi.

Zeszła	z	kamienia	i	poszła	na	drugą	stronę,	żeby	się	dąsać.	Kal	pozostał	na	swoim

miejscu	i	patrzył	na	wschód.	Nie	był	pewien,	jak	się	czuł.	Ojciec	naprawdę	chciał,	żeby został	 chirurgiem,	 ale	 on	 się	 wahał.	 Nie	 chodziło	 tylko	 o	 opowieści,	 podniecenie	 i cuda.	Czuł,	że	gdyby	został	żołnierzem,	mógłby	coś	zmienić.	Naprawdę	coś	zmienić.	W

głębi	duszy	marzył	o	pójściu	na	wojnę,	obronie	Alethkaru,	walce	u	boku	bohaterskich jasnookich.	 Czynieniu	 dobra	 w	 miejscu	 innym	 niż	 miasteczko,	 którego	 nigdy	 nie odwiedzał	nikt	ważny.

Usiadł.	 Czasami	 tak	 marzył.	 Później	 nadchodziły	 chwile,	 kiedy	 nie	 umiał	 się niczym	przejmować.	Ponure	uczucia	były	jak	czarny	węgorz	zwinięty	w	jego	wnętrzu.

Supłokrzew	 przeżywał	 arcyburze,	 obrastając	 gęsto	 pnie	 potężnych	 drzew

markelowych.	 Ich	 korę	 pokrywał	 kamień,	 a	 konary	 były	 grube	 jak	 noga	 dorosłego mężczyzny.	 Ale	 supłokrzew	 był	 martwy.	 Nie	 przeżył.	 Trzymanie	 się	 silniejszego	 nie wystarczyło.

–	Kaladinie?	–	odezwał	się	ktoś	z	tyłu.

Odwrócił	się	i	ujrzał	Tiena.	Tien	miał	dziesięć	lat,	o	dwa	lata	mniej	niż	Kal,	choć wyglądał	 na	 o	 wiele	 młodszego.	 Choć	 inne	 dzieciaki	 nazywały	 go	 kurduplem,	 Lirin twierdził,	 że	 Tien	 po	 prostu	 jeszcze	 nie	 zaczął	 rosnąć.	 Cóż,	 z	 tymi	 okrągłymi, zarumienionymi	 policzkami	 i	 drobną	 sylwetką	 rzeczywiście	 wyglądał	 na	 o	 połowę młodszego.

–	Kaladinie	–	powiedział,	otwierając	szeroko	oczy.	Trzymał	razem	dłonie.	–	Na	co

patrzysz?

–	Martwe	zielsko.

–	Och.	Ale	to	musisz	zobaczyć.

–	Co	to	takiego?

Tien	otworzył	dłonie,	ukazując	mały	kamień,	zerodowany	ze	wszystkich	stron,	ale

z	 ostrym	 pęknięciem	 na	 dole.	 Kal	 podniósł	 go	 i	 obejrzał.	 Nie	 widział	 w	 nim	 nic wyjątkowego.	Właściwie	był	nijaki.

–	To	tylko	kamień	–	stwierdził.

–	 Nie	 tylko	 kamień	 –	 sprzeciwił	 się	 Tien,	 wyjmując	 manierkę.	 Zwilżył	 kciuk	 i przeciągnął	 nim	 po	 płaskiej	 stronie	 kamienia.	 Wilgoć	 nadała	 mu	 ciemniejszy	 odcień, ukazując	biały	wzór.	–	Widzisz?	–	spytał,	oddając	go	Kalowi.

Kamień	 miał	 ułożone	 na	 przemian	 warstwy	 –	 biała,	 brązowa,	 czarna.	 Wzór	 był

bardzo	charakterystyczny.	Oczywiście,	nadal	był	to	tylko	kawałek	skały.	Ale	z	jakiegoś powodu	Kal	się	uśmiechnął.

–	To	bardzo	ładne.	–	Wyciągnął	rękę,	by	oddać	kamyk.

Tien	potrząsnął	głową.

–	Znalazłem	go	dla	ciebie.	Żebyś	poczuł	się	lepiej.

–	 Ja…	 –	 To	 był	 tylko	 głupi	 kawałek	 skały.	 A	 jednak	 z	 jakiegoś	 powodu	 Kal rzeczywiście	 poczuł	 się	 lepiej.	 –	 Dzięki.	 Hej,	 wiesz	 co?	 Założę	 się,	 że	 w	 tych	 skałach chowa	się	jakiś	lurg	albo	i	dwa.	Może	ich	poszukamy?

–	Tak,	tak!	–	odparł	Tien.	Roześmiał	się	i	zaczął	schodzić	po	skałach.

Kal	 ruszył	 za	 nim,	 ale	 zatrzymał	 się,	 przypominając	 sobie	 coś,	 co	 powiedział

kiedyś	jego	ojciec.

Wylał	na	dłoń	trochę	wody	z	własnej	manierki	i	skropił	nią	brązowy	supłokrzew.

Gdzie	tylko	spadły	kropelki,	krzew	natychmiast	stawał	się	zielony,	jakby	ktoś	oblał	go farbą.	Roślina	nie	była	martwa,	jedynie	wyschła	w	oczekiwaniu	na	nadejście	arcyburz.

Kal	 przyglądał	 się,	 jak	 zielone	 plamy	 powoli	 brązowieją,	 w	 miarę	 jak	 woda	 była absorbowana.

–	 Kaladinie!	 –	 zawołał	 Tien.	 Często	 używał	 pełnego	 imienia	 Kala,	 choć	 prosił	 go on,	żeby	tego	nie	robił.	–	Czy	to	lurg?

Kal	 zszedł	 po	 skałach,	 chowając	 do	 kieszeni	 kamień,	 który	 dostał.	 Minął	 Laral.

Spoglądała	na	zachód,	w	stronę	rodzinnej	posiadłości.	Jej	ojciec	był	panem	Paleniska.

Znów	 odkrył,	 że	 się	 w	 nią	 wpatruje.	 Miała	 piękne	 włosy,	 dwa	 kontrastujące	 ze	 sobą odcienie	robiły	wrażenie.

Odwróciła	się	do	Kala	i	zmarszczyła	czoło.

–	Idziemy	zapolować	na	lurgi	–	wyjaśnił,	uśmiechając	się	i	wskazując	na	Tiena.	–

Chodź.

–	Nagle	zrobiłeś	się	radosny.

–	Nie	wiem.	Czuję	się	lepiej.

–	Ciekawe,	jak	on	to	robi.

–	Kto	robi	co?

–	Twój	brat	–	wyjaśniła	Laral,	spoglądając	na	Tiena.	–	Odmienia	cię.

Tien	wystawił	głowę	zza	kamieni	i	pomachał	ręką,	podskakując	z	ekscytacji.

–	 Trudno	 być	 ponurym,	 kiedy	 jest	 w	 okolicy	 –	 stwierdził	 Kal.	 –	 Chodź.	 Chcesz pooglądać	lurga	czy	nie?

–	Chyba	tak.	–	Laral	westchnęła	i	wyciągnęła	rękę	w	jego	stronę.

–	O	co	chodzi?	–	spytał	Kal,	spoglądając	na	jej	dłoń.

–	Żeby	pomóc	mi	zejść.

–	Laral,	wspinasz	się	lepiej	ode	mnie	i	Tiena.	Nie	potrzebujesz	pomocy.

–	 To	 taka	 uprzejmość,	 głupku	 –	 stwierdziła	 i	 z	 większym	 naciskiem	 wyciągnęła rękę.

Kal	 westchnął	 i	 przyjął	 ją,	 a	 wtedy	 dziewczyna	 zeskoczyła	 w	 dół	 nawet	 nie wspierając	 się	 na	 jego	 dłoni	 ani	 nie	 korzystając	 z	 jego	 pomocy.	 Ona	 się	 ostatnio dziwnie	zachowuje,	pomyślał.

Dołączyli	 do	 Tiena,	 który	 wskoczył	 w	 zagłębienie	 między	 skałami.	 Chłopiec pokazywał	coś	z	przejęciem.	W	szczelinie	wyrastał	płat	jedwabistej	bieli.	Składał	się	z drobniutkich	nici	splecionych	razem	w	kulę	wielkości	pięści	chłopca.

–	Mam	rację,	prawda?	–	spytał	Tien.	–	To	on?

Kal	 uniósł	 buteleczkę	 i	 wylał	 wodę	 po	 skale	 na	 białą	 plamę.	 Fałszywa

deszczówka	 rozpuściła	 nici,	 kokon	 rozpłynął	 się,	 ukazując	 malutkiego	 stwora	 o gładkiej	 zielono-brązowej	 skórze.	 Lurg	 miał	 sześć	 nóg,	 którymi	 chwytał	 się	 skał,	 a jego	 oczy	 znajdowały	 się	 pośrodku	 grzbietu.	 Zeskoczył	 z	 kamienia,	 szukając	 owadów.

Tien	 roześmiał	 się,	 patrząc,	 jak	 stwór	 kica	 po	 skałach,	 przylepiając	 się	 do	 nich.

Pozostawiał	po	sobie	plamy	śluzu.

Kal	oparł	się	o	głaz	i	obserwował	brata,	przypominając	sobie	dni	–	nie	tak	dawno

–	kiedy	gonienie	lurgów	było	o	wiele	bardziej	ekscytujące.

–	 I	 co	 –	 odezwała	 się	 Laral,	 zakładając	 ręce	 na	 piersi.	 –	 Co	 zrobisz?	 Jeśli	 ojciec spróbuje	cię	wysłać	do	Kharbranthu?

–	 Nie	 wiem.	 Chirurdzy	 nie	 przyjmują	 nikogo	 poniżej	 szesnastego	 Płaczu,	 więc mam	 czas	 na	 zastanowienie.	 –	 Najlepsi	 chirurdzy	 i	 uzdrowiciele	 szkolili	 się	 w Kharbrancie.	Wszyscy	to	wiedzieli.	W	mieście	było	ponoć	więcej	szpitali	niż	gospód.

–	Wydaje	się,	że	ojciec	zmusza	cię	do	zrobienia	tego,	czego	on	chce,	nie	czego	ty

chcesz	–	zauważyła	Laral.

–	Tak	robią	wszyscy	–	stwierdził	Kal,	drapiąc	się	po	głowie.	–	Innym	chłopcom	nie

przeszkadza,	 że	 zostaną	 rolnikami,	 ponieważ	 ich	 ojcowie	 są	 rolnikami,	 a	 Ral	 właśnie został	 nowym	 miejskim	 cieślą.	 Wcale	 nie	 miał	 problemu	 z	 tym,	 że	 jego	 ojciec	 też	 to robił.	Dlaczego	ja	miałbym	mieć	coś	przeciwko	zostaniu	chirurgiem?

–	 Ja	 tylko…	 –	 Laral	 wydawała	 się	 wściekła.	 –	 Kal,	 jeśli	 pójdziesz	 na	 wojnę	 i odnajdziesz	 Ostrze	 Odprysku,	 zostaniesz	 jasnookim…	 To	 znaczy…	 Ech,	 to	 nie	 ma sensu.	–	Usiadła	wygodniej	i	jeszcze	mocniej	założyła	ręce	na	piersi.

Kal	podrapał	się	po	głowie.	Naprawdę	dziwnie	się	zachowywała.

–	Nie	miałbym	nic	przeciwko	pójściu	na	wojnę,	zdobyciu	sławy	i	tak	dalej.	Przede

wszystkim	chcę	podróżować.	Zobaczyć,	jak	wyglądają	inne	krainy.

Słyszał	 opowieści	 o	 egzotycznych	 zwierzętach,	 jak	 olbrzymie	 skorupiaki	 lub śpiewające	węgorze.	O	Rall	Elorim,	Mieście	Cieni,	czy	Kurth,	Mieście	Błyskawicy.

Przez	 ostatnie	 lata	 spędzał	 wiele	 czasu	 na	 nauce.	 Matka	 Kala	 twierdziła,	 że powinien	 mieć	 dzieciństwo,	 zamiast	 tak	 bardzo	 skupiać	 się	 na	 przyszłości.	 Lirin upierał	 się,	 że	 egzaminy	 wstępne	 u	 chirurgów	 w	 Kharbrancie	 są	 bardzo	 trudne.	 Jeśli Kal	miał	wykorzystać	szansę,	musiał	wcześnie	zacząć	się	uczyć.

A	jednak,	zostać	żołnierzem…	Inni	chłopcy	marzyli	o	pójściu	do	wojska,	o	walce	u

boku	króla	Gavilara.	Mówiło	się	o	wojnie	z	Jah	Keved,	raz	na	zawsze.	Jak	by	to	było,	w końcu	zobaczyć	niektórych	bohaterów	opowieści?	Walczyć	u	boku	arcyksięcia	Sadeasa albo	Dalinara,	Czarnego	Ciernia?

W	końcu	lurg	zorientował	się,	że	został	oszukany.	Usadowił	się	na	skale,	by	znów

wysnuć	kokon.	Kal	zdjął	z	ziemi	niewielki,	zwietrzały	kamień,	po	czym	położył	dłoń	na ramieniu	 Tiena,	 by	 powstrzymać	 go	 przed	 dalszym	 zaczepianiem	 zmęczonego	 płaza.

Podszedł	bliżej	i	popchnął	lurga	dwoma	palcami,	skłaniając	do	zeskoczenia	z	głazu	na jego	 kamień.	 Podał	 go	 Tienowi,	 który	 przyglądał	 się	 szeroko	 otwartymi	 oczami,	 jak lurg	buduje	 kokon,	wypuszcza	 wilgotny	jedwab	 i	formuje	 go	swoimi	 małymi	 łapkami.

Kokon	 był	 nieprzemakalny	 od	 wewnątrz,	 zabezpieczony	 wysuszonym	 śluzem,	 lecz deszczówka	rozpuszczała	jego	warstwę	zewnętrzną.

Kal	 uśmiechnął	 się,	 uniósł	 manierkę	 i	 napił	 się.	 To	 była	 chłodna,	 czysta	 woda, zlana	znad	osadów	kremu.	Krem	–	brązowa	maź,	która	spadała	razem	z	deszczówką	– mógł	wywołać	chorobę.	Wszyscy	to	wiedzieli,	nie	tylko	chirurdzy.	Zawsze	odstawiało się	wodę	na	dzień,	zlewało	czystą	deszczówkę	z	góry,	a	z	kremu	wypalało	ceramikę.

Lurg	w	końcu	zrobił	kokon.	Tien	natychmiast	sięgnął	po	manierkę.

Kal	podniósł	ją	wyżej.

–	Będzie	zmęczony,	Tien.	Już	nie	będzie	skakał.

–	Och.

Kal	opuścił	manierkę	i	poklepał	brata	po	ramieniu.

–	Położyłem	go	na	tym	kamieniu,	żebyś	mógł	go	zabrać	ze	sobą.	Później	możesz	go

wyciągnąć.	–	Uśmiechnął	się.	–	Albo	mógłbyś	go	wrzucić	przez	okno	do	kąpieli	ojca.

Tien	wyszczerzył	się	na	tę	myśl.	Kal	rozczochrał	jego	ciemne	włosy.

–	 Może	 uda	 ci	 się	 znaleźć	 następny	 kokon.	 Jeśli	 złapiemy	 dwa,	 będziesz	 miał

jednego	do	zabawy,	a	drugiego	do	wrzucenia	do	kąpieli.

Chłopiec	 ostrożnie	 odłożył	 kamień,	 po	 czym	 ruszył	 po	 skałach.	 Zbocze	 wzgórza zostało	 zniszczone	 przed	 kilkoma	 miesiącami	 podczas	 arcyburzy.	 Zmiażdżone,	 jakby jakiś	 olbrzymi	 stwór	 uderzył	 w	 nie	 pięścią.	 Ludzie	 mówili,	 że	 burza	 mogłaby	 równie dobrze	zniszczyć	dom.	Palili	dziękczynne	modlitwy	do	Wszechmocnego,	a	jednocześnie szeptali	 o	 niebezpiecznych	 istotach,	 które	 poruszały	 się	 w	 ciemności	 w	 pełni arcyburzy.	 Czy	 to	 Pustkowcy	 stali	 za	 zniszczeniem,	 czy	 też	 cienie	 Zaginionych Świetlistych?

Laral	 znów	 spoglądała	 w	 stronę	 rezydencji.	 Nerwowo	 wygładziła	 sukienkę	 –

ostatnio	była	ostrożniejsza,	nie	brudziła	ubrań	tak	jak	wcześniej.

–	Wciąż	myślisz	o	wojnie?	–	spytał	Kal.

–	Aha.	Tak.

–	To	ma	sens	–	odparł.	Przed	kilkoma	tygodniami	przez	miasto	przeszło	wojsko	i

zwerbowało	 kilku	 starszych	 chłopców,	 choć	 dopiero	 po	 tym,	 jak	 pan	 miasta	 Wistiow wyraził	zgodę.	–	Jak	myślisz,	co	zniszczyło	tutaj	te	skały	w	czasie	arcyburzy?

–	Nie	mam	pojęcia.

Kal	 spojrzał	 na	 wschód.	 Kto	 wysyłał	 arcyburze?	 Ojciec	 mówił,	 że	 żaden	 okręt, który	popłynął	w	stronę	Źródła	Burz,	nie	powrócił.	Niewiele	statków	w	ogóle	oddalało się	 od	 wybrzeża.	 Znalezienie	 się	 na	 otwartym	 morzu	 podczas	 arcyburzy	 oznaczało śmierć,	tak	mówiono.

Pociągnął	 kolejny	 łyk	 z	 manierki,	 po	 czym	 zakręcił	 ją	 na	 wypadek,	 gdyby	 Tien znalazł	 kolejnego	 lurga.	 Na	 odległych	 polach	 pracowali	 mężczyźni	 ubrani	 w ogrodniczki,	 wiązane	 brązowe	 koszule	 i	 mocne	 buty.	 To	 był	 sezon	 robaków.	 Jeden robak	mógł	zniszczyć	ziarno	z	całego	polipa.	Rozwijał	się	wewnątrz,	w	miarę	wzrostu powoli	 zjadając	 wszystkie	 nasiona.	 Kiedy	 na	 jesieni	 otwierało	 się	 polipy,	 w	 środku znajdował	się	jedynie	wielki,	tłusty	robal	wielkości	dwóch	męskich	dłoni.	I	dlatego	na wiosnę	 sprawdzali	 wszystkie	 polipy.	 Jeśli	 natrafiali	 na	 otwór,	 wsuwali	 do	 środka trzcinę	 z	 cukrem	 na	 końcu,	 do	 którego	 przylepiał	 się	 robak.	 Wyciągało	 się	 go	 i miażdżyło	butem,	a	następnie	zalepiało	otwór	kremem.

Właściwe	 odrobaczenie	 pola	 mogło	 trwać	 całe	 tygodnie,	 a	 rolnicy	 zazwyczaj sprawdzali	swoje	wzgórza	trzy	do	czterech	razy,	jednocześnie	nawożąc.	Kal	setki	razy słyszał	 opisy	 tego	 procesu.	 Jeśli	 ktoś	 mieszkał	 w	 miasteczku	 takim	 jak	 Palenisko, musiał	usłyszeć	ludzi	narzekających	na	robaki.

Co	dziwne,	zauważył	grupkę	starszych	chłopców	zebranych	u	podnóża	jednego	ze

wzgórz.	Bracia	Jost	i	Jest.	Mord,	Tift,	Naget,	Khav	i	inni.	To	były	porządne	imiona	dla ciemnookich	Alethich.	Nie	jak	imię	Kaladina.	Ono	było	inne.

–	Dlaczego	oni	nie	usuwają	robaków?	–	spytał.

–	 Nie	 wiem	 –	 odparła	 Laral,	 spoglądając	 na	 chłopców.	 Miała	 dziwną	 minę.	 – Zobaczmy.

Ruszyła	w	dół,	zanim	Kal	zdążył	się	sprzeciwić.

Podrapał	się	po	głowie	i	spojrzał	w	stronę	Tiena.

–	Zejdziemy	tam	na	dół.

Zza	skały	wyłoniła	się	chłopięca	głowa.	Tien	przytaknął,	po	czym	znów	zabrał	się

za	 polowanie.	 Kal	 zsunął	 się	 ze	 skały	 i	 ruszył	 w	 dół	 za	 Laral.	 Dotarła	 do	 chłopców,	 a oni	 patrzyli	 na	 nią	 niepewnie.	 Nigdy	 nie	 spędzała	 z	 nimi	 tyle	 czasu	 co	 z	 Kalem	 i Tienem.	 Ich	 ojców	 można	 było	 nazwać	 przyjaciółmi,	 nawet	 jeśli	 jeden	 był	 jasnooki,	 a drugi	ciemnooki.

Laral	usiadła	na	pobliskiej	skale,	czekała	i	nic	nie	mówiła.	Kal	podszedł	do	niej.

Dlaczego	chciała	tu	zejść,	jeśli	nie	zamierzała	porozmawiać	z	innymi	chłopcami?

–	Witaj,	Jost	–	powiedział	Kal.

Czternastoletni	 Jost	 był	 najstarszy	 spośród	 chłopców	 i	 niemal	 osiągnął	 już	 wiek męski.	 Miał	 też	 stosowny	 wygląd,	 szeroką	 pierś	 i	 masywne	 nogi,	 zupełnie	 jak	 jego ojciec.	 W	 ręku	 trzymał	 kawał	 drewna,	 który	 został	 ociosany	 tak,	 że	 przypominał

wojskowy	kij.

–	Dlaczego	nie	szukacie	robaków?

To	 nie	 były	 odpowiednie	 słowa	 i	 Kal	 od	 razu	 to	 zauważył.	 Niektórzy	 z	 chłopców spochmurnieli.	 Drażniło	 ich,	 że	 Kal	 nigdy	 nie	 musi	 pracować	 w	 polu.	 Jego	 sprzeciwy, że	spędzał	całe	godziny,	zapamiętując	nazwy	kości,	mięśni	i	lekarstw,	spotykały	się	z niezrozumieniem.	Widzieli	jedynie	chłopaka,	który	spędzał	całe	dnie	w	cieniu,	gdy	oni mozolili	się	w	palących	promieniach	słońca.

–	 Stary	 Tarn	 znalazł	 pole	 polipów,	 które	 nie	 rosną	 właściwie	 –	 odparł	 w	 końcu Jost,	 posyłając	 spojrzenie	 Laral.	 –	 Dał	 nam	 dzień	 wolnego,	 kiedy	 będą	 omawiać,	 czy spróbować	nowego	nasadzenia,	czy	pozwolić	im	rosnąć	i	zobaczyć,	co	z	tego	wyjdzie.

Kal	pokiwał	głową,	czując	się	niezręcznie	w	obecności	dziewięciu	chłopców.	Byli

spoceni,	a	ich	spodnie	były	ubrudzone	na	kolanach	kremem	i	połatane	po	szorowaniu.

Kal	zaś	był	czysty	i	miał	na	sobie	porządną	parę	spodni,	którą	jego	matka	kupiła	przed kilkoma	tygodniami.	Ojciec	dał	mu	i	Tienowi	wolne,	kiedy	załatwiał	coś	w	posiadłości pana	 miasta.	 Kal	 wiedział,	 że	 zapłaci	 za	 tę	 przerwę	 nauką	 po	 nocy	 przy	 Burzowym Świetle,	ale	oni	i	tak	by	tego	nie	zrozumieli.

–	No,	tak	–	odezwał	się	Kal	–	to	o	czym	rozmawialiście?

Naget	odpowiedział	pytaniem	na	pytanie.

–	 Kal,	 ty	 wiesz	 różne	 rzeczy.	 –	 Naget	 był	 jasnowłosy	 i	 patykowaty,	 najwyższy	 z całej	gromady.	–	Prawda?	O	świecie	i	inne	takie?

–	Ano	–	odparł	Kal,	drapiąc	się	po	głowie.	–	Czasami.

–	Słyszałeś,	żeby	ciemnooki	stał	się	kiedyś	jasnookim?	–	spytał	chłopak.

–	Pewnie.	Ojciec	mówi,	że	tak	się	może	zdarzyć.	Bogaci	ciemnoocy	kupcy	żenią	się

z	 nisko	 urodzonymi	 jasnookimi	 i	 stają	 się	 częścią	 ich	 rodu.	 Później	 może	 mają jasnookie	dzieci.	I	takie	tam.

–	 Nie,	 nie	 tak	 –	 sprzeciwił	 się	 Khav.	 Miał	 grube	 brwi	 i	 zawsze	 wydawało	 się,	 że się	krzywi.	–	No	wiesz.	Prawdziwi	ciemnoocy.	Tacy	jak	my.

„Nie	 tacy	 jak	 ty”,	 sugerował	 ton	 jego	 głosu.	 Rodzina	 Kala	 jako	 jedyna	 w miasteczku	 należała	 do	 drugiego	 nahnu.	 Wszyscy	 pozostali	 byli	 z	 czwartego	 albo piątego	 i	 ranga	 Kala	 sprawiała,	 że	 czuli	 się	 niezręcznie	 w	 jego	 obecności.	 Dziwna profesja	jego	ojca	mu	nie	pomagała.

Przez	to	wszystko	Kal	czuł	się	wyraźnie	nie	na	miejscu.

–	Wiecie,	jak	może	do	tego	dojść	–	stwierdził	Kal.	–	Spytajcie	Laral.	Właśnie	o	tym mówiła.	Jeśli	ktoś	zdobędzie	na	polu	bitwy	Ostrze	Odprysku,	jego	oczy	stają	się	jasne.

Chłopcy	 pokiwali	 głowami.	 Wszyscy	 mieli	 oczy	 w	 ciemnych	 kolorach	 –	 brązowe, czarne	 albo	 inne.	 Zdobycie	 Ostrza	 Odprysku	 było	 głównym	 powodem,	 dla	 którego mężczyźni	z	pospólstwa	szli	na	wojnę.	W	vorińskich	królestwach	każdy	miał	szansę	na awans.	 Jak	 by	 to	 powiedział	 jego	 ojciec:	 to	 była	 fundamentalna	 zasada	 ich społeczeństwa.

–	 Ano	 –	 odezwał	 się	 niecierpliwie	 Naget.	 –	 Ale	 słyszałeś,	 żeby	 kiedykolwiek	 do tego	doszło?	To	znaczy	nie	w	opowieściach.	Czy	to	się	dzieje	naprawdę?

–	 Pewnie	 –	 odparł	 Kal.	 –	 Musi	 tak	 być.	 Inaczej,	 dlaczego	 tak	 wielu	 mężczyzn szłoby	na	wojnę?

–	 Ponieważ	 –	 wtrącił	 Jest	 –	 musimy	 przygotować	 ludzi	 do	 walki	 o	 Sale	 Spokoju.

Musimy	posyłać	żołnierzy	Heroldom.	Żarliwcy	zawsze	to	powtarzają.

–	 I	 na	 tym	 samym	 oddechu	 mówią	 nam,	 że	 dobrze	 jest	 też	 być	 rolnikiem	 –	 dodał

Khav.	–	Jakby	bycie	rolnikiem	było	samotnym	drugim	miejscem.

–	 Ej	 –	 wtrącił	 Tift.	 –	 Mój	 tatko	 jest	 rolnikiem	 i	 jest	 w	 tym	 dobry.	 To	 szlachetne Powołanie.	Wszyscy	wasi	ojcowie	są	rolnikami.

–	 Dobra,	 w	 porządku	 –	 odezwał	 się	 Jost.	 –	 Nie	 o	 tym	 rozmawiamy.	 Tylko	 o Odpryskowych.	Idziesz	na	wojnę,	możesz	zdobyć	Ostrze	Odprysku	i	zostać	jasnookim.

Widzicie,	mój	tatko	powinien	dostać	tamto	Ostrze.	Ale	mężczyzna,	z	którym	był,	on	je zabrał,	 kiedy	 mój	 tatko	 był	 nieprzytomny.	 Powiedział	 oficerowi,	 że	 to	 on	 zabił

Odpryskowego,	więc	dostał	Ostrze,	a	mój	tatko…

Przerwał	mu	dźwięczny	śmiech	Laral.	Kal	zmarszczył	czoło.	To	był	zupełnie	inny

śmiech	niż	ten,	który	słyszał	u	niej	na	co	dzień,	bardziej	stłumiony	i	w	pewnym	sensie irytujący.

–	Jost,	twierdzisz,	że	twój	ojciec	zdobył	Ostrze	Odprysku?	–	spytała.

–	Nie.	Zostało	mu	odebrane	–	odparł	chłopak.

–	Czy	twój	ojciec	nie	walczył	w	potyczkach	z	awanturnikami	na	północy?	–	zapytał

Laral.	–	Powiedz	mu,	Kaladinie.

–	 Ona	 ma	 rację,	 Jost.	 Tam	 nie	 było	 żadnych	 Odpryskowych,	 jedynie	 piraci	 Reshi, którzy	 chcieli	 sprawdzić	 nowego	 króla.	 Nigdy	 nie	 mieli	 żadnych	 Ostrzy	 Odprysku.

Jeśli	twój	ojciec	twierdzi,	że	widział	jedno	z	nich,	musiał	coś	źle	zapamiętać.

–	Źle	zapamiętać?	–	powtórzył	Jost.

–	 No	 tak	 –	 dodał	 szybko	 Kal.	 –	 Nie	 mówię,	 że	 kłamał,	 Jost.	 Mógł	 mieć	 po	 prostu halucynacje	pourazowe	albo	coś	w	tym	rodzaju.

Chłopcy	umilkli,	wpatrując	się	w	Kala.	Jeden	podrapał	się	po	głowie.

Jost	splunął	na	bok.	Spoglądał	z	ukosa	na	Laral.	Ona	popatrzyła	znacząco	na	Kala

i	uśmiechnęła	się	do	niego.

–	Zawsze	musisz	sprawić,	że	człowiek	czuje	się	jak	idiota,	co,	Kal?	–	odezwał	się

Jost.

–	Co?	Nie,	ja…

–	 Chcesz,	 żeby	 mój	 tatko	 brzmiał	 jak	 głupek	 –	 mówił	 dalej	 starszy	 chłopiec.

Zaczerwienił	się.	–	I	chcesz,	żebym	ja	brzmiał	jak	głupek.	Cóż,	niektórzy	z	nas	nie	mają tyle	szczęścia,	żeby	spędzać	całe	dnie	na	jedzeniu	owoców	i	wylegiwaniu	się.	Musimy pracować.

–	Ja	nie…

Jost	rzucił	kij	Kalowi.	Złapał	go	niezręcznie.	Wtedy	Jost	wziął	drugi	kij	od	brata.

–	 Obrażasz	 mojego	 tatka,	 to	 czeka	 cię	 bójka.	 Tego	 wymaga	 honor.	 Znasz	 honor, paniczyku?

–	 Nie	 jestem	 paniczykiem.	 –	 Kal	 splunął.	 –	 Na	 Ojca	 Burz,	 Jost,	 jestem	 tylko	 parę nahnów	wyżej	od	ciebie.

Wzmianka	o	nahnach	jeszcze	bardziej	rozzłościła	Josta.	Uniósł	kij.

–	Będziesz	ze	mną	walczyć	czy	nie?

U	jego	stóp	zaczęły	się	pojawiać	małe,	jaskrawoczerwone	kałuże	złościosprenów.

Kal	 wiedział,	 co	 robi	 Jost.	 Chłopcy	 często	 próbowali	 znaleźć	 sposób,	 żeby wyglądać	lepiej	od	niego.	Ojciec	twierdził,	że	to	wynikało	z	ich	braku	pewności	siebie.

Kazałby	Kalowi	rzucić	kij	i	pójść	sobie.

Ale	 Laral	 siedziała	 obok	 i	 uśmiechała	 się	 do	 niego.	 A	 ludzie	 nie	 zostawali bohaterami,	po	prostu	odchodząc.

–	Pewnie.

Kal	uniósł	kij.

Jost	 natychmiast	 się	 zamachnął,	 szybciej	 niż	 Kal	 się	 spodziewał.	 Inni	 chłopcy przyglądali	 się	 temu	 z	 mieszanką	 rozbawienia,	 wstrząsu	 i	 zadziwienia.	 Kal	 z	 trudem zdążył	 unieść	 swój	 kij.	 Drewno	 zderzyło	 się	 z	 trzaskiem,	 ramiona	 Kala	 przeszedł

dreszcz.

Kal	 stracił	 równowagę.	 Jost	 poruszał	 się	 szybko,	 zrobił	 krok	 w	 bok,	 zamachnął

się	 kijem	 i	 uderzył	 Kala	 w	 stopę.	 Chłopak	 krzyknął,	 kiedy	 jego	 nogę	 przeszyła	 fala bólu,	puścił	kij	jedną	ręką	i	sięgnął	w	dół.

Jost	zamachnął	się	kijem	i	trafił	Kala	w	bok.	Kal	sapnął,	upuścił	kij	na	kamienie, upadł	 na	 kolana	 i	 przycisnął	 ręce	 do	 boku.	 Małe,	 długie	 bólospreny	 –	 świetliste, jasnopomarańczowe	 dłonie,	 przypominające	 rozciągające	 się	 mięśnie	 lub	 ścięgna	 – wylazły	z	kamieni	wokół	niego.

Kal	 dotknął	 jedną	 dłonią	 skały,	 pochylił	 się	 i	 przytrzymał	 bok.	 Lepiej,	 żebyś	 mi nie	połamał	żeber,	ty	kremliku,	pomyślał.

Siedząca	z	boku	Laral	wydęła	wargi.	Kala	przepełnił	wstyd.

Jost	opuścił	kij,	wydawał	się	przy	tym	zmieszany.

–	No	–	powiedział.	–	Widzisz,	że	tatko	dobrze	mnie	wyszkolił.	Może	to	ci	pokaże.

To,	co	on	mówi,	jest	prawdą,	a…

Kal	 warknął	 ze	 złości	 i	 bólu,	 podniósł	 kij	 z	 ziemi	 i	 rzucił	 się	 na	 Josta.	 Starszy chłopak	zaklął	i	zatoczył	się	do	tyłu,	unosząc	broń.	Kal	zaryczał	i	uderzył.

W	tej	chwili	coś	się	zmieniło.	Trzymając	broń,	chłopiec	poczuł	przypływ	energii,

ekscytację,	która	tłumiła	ból.	Obrócił	się	i	uderzył	kijem	w	dłoń	Josta.

Starszy	chłopak	puścił	broń	tą	ręką	i	wrzasnął.	Kal	zamachnął	się	swoim	kijem	i

uderzył	 go	 w	 bok.	 Nigdy	 wcześniej	 nie	 miał	 broni	 w	 ręku,	 nigdy	 nie	 brał	 udziału	 w bójce	bardziej	niebezpiecznej	od	zapasów	z	Tienem.	Ale	ten	kawał	drewna	dobrze	mu leżał	w	ręku.	Zadziwiało	go,	jak	cudownie	się	czuł.

Jost	 sapnął,	 znów	 się	 zatoczył	 i	 Kal	 uniósł	 broń,	 przygotowując	 się,	 żeby zmiażdżyć	 twarz	 przeciwnika.	 Uniósł	 kij,	 lecz	 zamarł.	 Jost	 krwawił	 z	 dłoni,	 w	 którą został	trafiony.

Zrobił	komuś	krzywdę.

Jost	 warknął	 i	 szarpnął	 do	 góry.	 Zanim	 Kal	 zdążył	 zareagować,	 większy	 chłopak podciął	go.	Kal	padł	na	ziemię	i	stracił	dech	w	piersi.	To	znów	obudziło	ból	w	boku	i	z ziemi	wypełzły	bólospreny.	Przyczepiły	się	do	boku	Kala;	wyglądały	jak	pomarańczowa blizna,	gdy	karmiły	się	jego	cierpieniem.

Jost	się	cofnął.	Kal	leżał	na	plecach	i	dyszał.	Nie	wiedział,	co	miał	czuć.	Z	kijem w	 dłoniach	 czuł	 się	 cudownie.	 Niewiarygodnie.	 Jednocześnie	 z	 boku	 widział	 Laral.

Wstała	 i	 zamiast	 uklęknąć,	 żeby	 mu	 pomóc,	 odwróciła	 się	 i	 odeszła	 w	 stronę posiadłości	ojca.

W	 oczach	 Kala	 pojawiły	 się	 łzy.	 Z	 głośnym	 okrzykiem	 przetoczył	 się	 i	 znów chwycił	kij.	Nie	podda	się.

–	Koniec	–	powiedział	z	tyłu	Jost.

Kal	poczuł	coś	ciężkiego	na	plecach,	but	przyciskający	go	do	skał.	Jost	wyciągnął

kij	z	jego	palców.

Zawiodłem.	Przegrałem.	Nienawidził	tego	uczucia,	o	wiele	bardziej	niż	bólu.

–	 Dobrze	 sobie	 poradziłeś	 –	 przyznał	 niechętnie	 Jost.	 –	 Ale	 daj	 spokój.	 Nie	 chcę zrobić	ci	krzywdy.

Kal	 pochylił	 głowę,	 opierając	 czoło	 na	 ciepłych	 kamieniach.	 Jost	 cofnął	 stopę	 i chłopcy	 wycofali	 się,	 rozmawiając,	 ich	 buty	 zgrzytały	 na	 skale.	 Kal	 podniósł	 się	 na czworaki	i	wstał.

Jost	odwrócił	się,	trzymając	kij	w	dłoniach.

–	Ucz	mnie	–	powiedział	Kal.

Starszy	chłopak	aż	zamrugał	z	zaskoczenia.	Spojrzał	na	brata.

–	Ucz	mnie	–	błagał	go	Kal.	Zrobił	krok	naprzód.	–	Będę	za	ciebie	wybierał	robaki.

Ojciec	 daje	 mi	 po	 południu	 dwie	 godziny	 wolnego.	 Wtedy	 będę	 za	 ciebie	 pracował, jeśli	wieczorami	nauczysz	mnie	posługiwać	się	kijem,	tak	jak	nauczył	cię	twój	ojciec.

Musiał	 wiedzieć.	 Musiał	 znów	 poczuć	 broń	 w	 dłoniach.	 Musiał	 dowiedzieć	 się, czy	ta	chwila	była	tylko	szczęśliwym	przypadkiem.	Jost	po	chwili	namysłu	potrząsnął

głową.

–	 Nie	 mogę.	 Twój	 tatko	 by	 mnie	 zabił.	 Pozwolić,	 żeby	 te	 twoje	 dłonie	 chirurga pokryły	się	odciskami?	To	niewłaściwe.	–	Odwrócił	się.	–	Bądź	tym,	kim	jesteś,	Kal.	Ja też	będę.

Kal	 stał	 przez	 dłuższą	 chwilę,	 odprowadzając	 ich	 wzrokiem.	 Usiadł	 na

kamieniach.	Postać	Laral	się	oddalała.	Po	zboczu	szli	w	jej	stronę	służący.	Powinien	za nią	 pobiec?	 Bok	 nadal	 go	 bolał	 i	 był	 zły	 na	 nią,	 że	 w	 ogóle	 go	 tu	 przyprowadziła.	 A przede	wszystkim	nadal	czuł	się	zawstydzony.

Znów	się	położył,	przepełniały	go	uczucia.	Miał	problem,	by	je	rozpoznać.

–	Kaladinie?

Odwrócił	się,	z	zawstydzeniem	znajdując	łzy	w	oczach,	i	ujrzał	Tiena	siedzącego

na	ziemi.

–	Długo	tu	jesteś?	–	warknął	Kal.

Tien	 uśmiechnął	 się	 i	 postawił	 na	 ziemi	 kamień.	 Podniósł	 się	 i	 oddalił

pośpiesznie,	 nie	 zatrzymując	 się,	 gdy	 Kal	 go	 zawołał.	 Kal	 niechętnie	 podniósł	 się	 i podszedł,	żeby	zabrać	kamień.

Kolejny	 niczym	 się	 niewyróżniający,	 zwyczajny	 kawałek	 skały.	 Tien	 miał	 zwyczaj je	odnajdywać	i	uważać	za	nieprawdopodobnie	cenne.	W	domu	miał	ich	całą	kolekcję.

Wiedział,	gdzie	znalazł	każdy,	i	mógł	powiedzieć,	co	jest	w	nim	takiego	szczególnego.

Kal	z	westchnieniem	ruszył	w	stronę	miasteczka.

Bądź	tym,	kim	jesteś.	Ja	też	będę.

Bok	 go	 bolał.	 Dlaczego	 nie	 uderzył	 Josta,	 kiedy	 miał	 okazję?	 Czy	 mógłby	 się wyszkolić	 tak,	 by	 nie	 zamierać	 podczas	 bitwy?	 Mógłby	 się	 nauczyć	 zadawać cierpienie.	Prawda?

Ale	czy	chciał?

Bądź	tym,	kim	jesteś.

A	co	robił	człowiek,	jeśli	nie	wiedział,	kim	był?	Ani	nawet	kim	chciał	być?

W	końcu	dotarł	do	Paleniska.	Około	setki	budynków	stało	w	rzędach,	każdy	miał

kształt	 klina,	 zwróconego	 węższym	 bokiem	 do	 nawietrznej.	 Dachy	 wykonano	 z grubego	 drewna,	 nasmołowanego,	 by	 chronić	 przed	 deszczem.	 Północne	 i	 południowe ściany	 budynków	 rzadko	 miały	 okna,	 ale	 ich	 fronty	 –	 zwrócone	 na	 zachód,	 w	 stronę przeciwną	 do	 arcyburz	 –	 składały	 się	 niemal	 wyłącznie	 z	 okien.	 Podobnie	 jak	 w wypadku	roślin,	tak	i	życie	tutejszych	ludzi	zdominowały	arcyburze.

Dom	Kala	znajdował	się	prawie	na	przedmieściu.	Był	duży	i	szeroki,	by	pomieścić

salę	 zabiegową,	 która	 miała	 osobne	 wejście.	 Drzwi	 były	 otwarte,	 więc	 Kal	 zajrzał	 do środka.	 Spodziewał	 się	 natrafić	 na	 matkę	 przy	 sprzątaniu,	 ale	 odkrył,	 że	 to	 ojciec wrócił	 już	 z	 posiadłości	 oświeconego	 Wistiowa.	 Lirin	 siedział	 na	 brzegu	 stołu operacyjnego	 z	 dłońmi	 złożonymi	 na	 kolanach	 i	 pochyloną	 głową.	 W	 dłoni	 trzymał

okulary	i	wydawał	się	wyczerpany.

–	Ojcze?	–	spytał	Kal.	–	Dlaczego	siedzisz	w	ciemnościach?

Lirin	podniósł	wzrok.	Jego	twarz	była	poważna,	nieobecna.

–	Ojcze?	–	powtórzył	Kal	z	większym	niepokojem.

–	Oświeconego	Wistiowa	zabrały	wiatry.

–	 Nie	 żyje?	 –	 Kal	 był	 tak	 wstrząśnięty,	 że	 zapomniał	 o	 boku.	 Wistiow	 był	 od zawsze.	Nie	mógł	odejść.	A	co	z	Laral?	–	Tydzień	temu	był	całkiem	zdrowy!

–	Zawsze	był	słabowity,	Kalu	–	stwierdził	Lirin.	–	Wszechmocny	każdego	w	końcu

powołuje	do	Duchowej	Krainy.

–	Nic	nie	zrobiłeś?	–	wyrzucił	z	siebie	Kal	i	natychmiast	pożałował	swoich	słów.

–	Zrobiłem	wszystko,	co	mogłem	–	odparł	ojciec,	wstając.	–	Może	ktoś	wyszkolony

lepiej	ode	mnie…	Cóż,	nie	ma	sensu	się	nad	tym	zastanawiać.

Podszedł	 do	 lampy	 wypełnionej	 diamentowymi	 kulami	 i	 zdjął	 z	 niej	 czarną

zasłonę.	Natychmiast	rozświetliła	pomieszczenie,	płonąc	jak	malutkie	słońce.

–	 To	 nie	 mamy	 pana	 miasta	 –	 zauważył	 Kal,	 unosząc	 dłoń	 do	 głowy.	 –	 Nie	 miał

syna…

–	 Ci	 z	 Kholinaru	 ustanowią	 nowego	 pana	 miasta	 –	 odparł	 Lirin.	 –	 Niech

Wszechmocny	pozwoli	im	dokonać	mądrego	wyboru.

Spojrzał	 na	 lampę	 w	 kształcie	 kielicha.	 To	 były	 kule	 pana	 miasta.	 Niewielka fortuna.

Ojciec	 znów	 zasłonił	 kielich,	 jakby	 przed	 chwilą	 nie	 zdjął	 z	 niego	 zasłony.	 W

pomieszczeniu	znów	zapanowała	ciemność	i	Kal	zamrugał,	przyzwyczajając	wzrok.

–	Zostawił	je	nam	–	powiedział	ojciec	Kala.

Chłopak	aż	podskoczył.

–	Co	takiego?

–	 Masz	 zostać	 wysłany	 do	 Kharbranthu,	 kiedy	 osiągniesz	 wiek	 szesnastu	 lat.	 Te kule	pokryją	opłaty…	oświecony	Wistiow	wydał	takie	polecenie,	w	taki	sposób	po	raz ostatni	zatroszczył	się	o	poddanych.	Udasz	się	tam	i	zostaniesz	prawdziwym	mistrzem chirurgiem,	po	czym	powrócisz	do	Paleniska.

W	 tej	 chwili	 Kal	 zrozumiał,	 że	 jego	 los	 został	 przypieczętowany.	 Jeśli	 oświecony Wistiow	 tak	 nakazał,	 uda	 się	 do	 Kharbranthu.	 Odwrócił	 się	 i	 wyszedł	 z	 sali operacyjnej	na	słońce,	nie	wypowiadając	już	ani	słowa.

Usiadł	 na	 stopniach.	 Czego	 chciał?	 Nie	 wiedział.	 Na	 tym	 polegał	 problem.

Chwała,	 honor,	 wszystko,	 o	 czym	 mówiła	 Laral…	 nic	 z	 tego	 się	 dla	 niego	 nie	 liczyło.

Ale	 było	 to	 coś,	 kiedy	 trzymał	 kij.	 A	 teraz	 nagle	 odebrano	 mu	 prawo	 do	 podjęcia decyzji.

Wciąż	miał	w	kieszeni	kamienie,	które	dał	mu	Tien.	Wyciągnął	je,	po	czym	wyjął

manierkę	zza	paska	i	umył	je	wodą.	Na	pierwszym,	który	dostał,	ukazały	się	białe	wiry i	warstwy.	Wydawało	się,	że	drugi	też	miał	ukryty	wzór.

Wyglądał	 jak	 twarz,	 uśmiechająca	 się	 do	 niego,	 z	 białych	 kawałków	 skały.	 Kal uśmiechnął	 się	 wbrew	 sobie	 i	 szybko	 spoważniał.	 Kamień	 nie	 mógł	 rozwiązać	 jego problemów.

Niestety,	choć	długo	siedział	i	rozmyślał,	wydawało	się,	że	nic	nie	rozwiąże	jego

problemów.	Nie	był	pewien,	czy	chciał	zostać	chirurgiem,	i	nagle	poczuł	się	osaczony przez	to,	kim	miał	zostać.

Ale	ta	jedna	chwila	z	kijem	śpiewała	do	niego.	Chwila	jasności	w	zamęcie	świata.



Mogę	być	szczery.	Wcześniej	dostałem	od	ciebie	pytanie,	dlaczego	tak	się	przejmuję.

Z	tego	oto	powodu:

–	Jest	stary	–	powiedziała	Syl	z	podziwem,	fruwając	obok	aptekarza.	–	Naprawdę

stary.	 Nie	 wiedziałam,	 że	 ludzie	 mogą	 być	 tacy	 starzy.	 Jesteś	 pewien,	 że	 to	 nie rozkładospren	w	ludzkiej	skórze?

Kaladin	 uśmiechnął	 się,	 kiedy	 aptekarz	 podszedł	 bliżej,	 powłócząc	 nogami	 i wspierając	 się	 na	 lasce,	 nieświadom	 niewidzialnego	 wiatrosprena.	 Jego	 twarz	 była równie	 pełna	 rozpadlin	 jak	 same	 Strzaskane	 Równiny,	 tworzących	 wzór	 dookoła	 jego głęboko	osadzonych	oczu.	Na	czubku	nosa	nosił	grube	okulary	i	był	odziany	w	ciemne szaty.

Ojciec	 Kaladina	 opowiadał	 mu	 o	 aptekarzach	 –	 ludziach,	 którzy	 znajdowali	 się pomiędzy	 zielarzami	 a	 chirurgami.	 Prości	 ludzie	 traktowali	 uzdrawianie	 tak przesądnie,	 że	 aptekarze	 bez	 najmniejszych	 problemów	 kształtowali	 swój	 mistyczny wizerunek.	 Drewniane	 ściany	 obwieszono	 płótnami	 z	 glifami	 strażniczymi	 ułożonymi w	 tajemnicze	 wzory,	 za	 ladą	 zaś	 stały	 półki	 z	 rzędami	 słojów.	 W	 kącie	 wisiał	 ludzki szkielet,	 umocowany	 drutami.	 Jedynym	 źródłem	 światła	 w	 pozbawionym	 okien pomieszczeniu	były	kule	z	granatów	wiszące	w	kątach.

Mimo	 to,	 miejsce	 robiło	 wrażenie	 czystego	 i	 porządnego.	 Wypełniał	 je	 znajomy aromat	środka	odkażającego,	który	Kaladinowi	kojarzył	się	z	salą	operacyjną	ojca.

–	Ach,	młody	mostowy.	–	Niski	aptekarz	poprawił	okulary.	Pochylił	się	i	przeczesał

palcami	 rzadką	 siwą	 brodę.	 –	 Przyszedłeś	 po	 ochronę	 przed	 niebezpieczeństwem?	 A może	twoje	spojrzenie	przyciągnęła	młoda	praczka?	Mam	eliksir,	który,	jeśli	wlejesz	go do	jej	napitku,	sprawi,	że	spojrzy	na	ciebie	przychylniej.

Kaladin	uniósł	brew.

Syl	jednak	otworzyła	usta	i	zrobiła	zadziwioną	minę.

–	Powinieneś	dać	go	Gazowi,	Kaladinie.	Byłoby	dobrze,	gdyby	cię	polubił.

Wątpię,	by	do	tego	celu	służył,	pomyślał	Kaladin	z	uśmiechem.

–	Młody	mostowy?	–	spytał	aptekarz.	–	Czy	potrzebujesz	uroku	przeciwko	złu?

Ojciec	 opowiadał	 o	 tych	 sprawach.	 Wielu	 aptekarzy	 handlowało	 urokami miłosnymi	 i	 eliksirami,	 które	 leczyły	 wszelkiego	 rodzaju	 dolegliwości.	 Składały	 się	 z cukru	i	kilku	szczypt	pospolitych	ziół,	które	zapewniały	chwilowy	przypływ	uwagi	lub senność,	 zależnie	 od	 rzekomego	 efektu.	 To	 była	 bzdura,	 choć	 matka	 Kaladina	 dużą wagę	 przykładała	 do	 glifów	 strażniczych.	 Ojciec	 zawsze	 wyrażał	 głębokie rozczarowanie	jej	uporczywym	trzymaniem	się	„przesądów”.

–	 Potrzebuję	 bandaży	 –	 stwierdził	 Kaladin.	 –	 I	 buteleczki	 oleju	 listerowego	 albo soku	guzowca.	Oraz	igły	i	jelita,	jeśli	masz.

Aptekarz	wybałuszył	oczy.

–	Jestem	synem	chirurga	–	przyznał	Kaladin.	–	Przez	niego	wyszkolonym.	On	uczył

się	od	człowieka,	który	studiował	w	Wielkim	Zgromadzeniu	w	Kharbrancie.

–	Ach	–	powiedział	aptekarz.	–	No	cóż.	–	Wyprostował	się,	odstawił	na	bok	laskę	i

wygładził	szatę.	–	Bandaże,	powiedziałeś?	I	coś	do	odkażania?	Zobaczymy…	–	Zniknął

za	ladą.

Kaladin	 zamrugał.	 Wiek	 mężczyzny	 się	 nie	 zmienił,	 ale	 nie	 wydawał	 się	 już	 tak kruchy.	 Szedł	 pewniejszym	 krokiem	 i	 mówił	 głośniej,	 mniej	 chrypliwie.	 Przeglądał

buteleczki,	mamrocząc	pod	nosem,	kiedy	odczytywał	etykiety.

–	Mógłbyś	pójść	do	sali	chirurgów.	Zapłaciłbyś	o	wiele	mniej.

–	 Nie	 jako	 mostowy	 –	 odparł	 Kaladin,	 krzywiąc	 się.	 Odesłali	 go.	 Tamtejsze zaopatrzenie	było	dla	prawdziwych	żołnierzy.

–	Rozumiem	–	stwierdził	aptekarz,	położył	buteleczkę	na	ladzie	i	schylił	się,	żeby przejrzeć	szuflady.

Syl	podfrunęła	do	Kaladina.

–	 Za	 każdym	 razem,	 kiedy	 się	 schyla,	 wydaje	 mi	 się,	 że	 zaraz	 złamie	 się	 jak gałązka.

Rzeczywiście	 zaczynała	 rozumieć	 myślenie	 abstrakcyjne,	 a	 ta	 zmiana

postępowała	zadziwiająco	szybko.

„Wiem,	czym	jest	śmierć…”.	Wciąż	nie	był	pewien,	czy	powinien	jej	żałować,	czy

nie.

Kaladin	podniósł	buteleczkę	i	wyjął	korek,	wąchając	zawartość.

–	Śluz	larmów?	–	Skrzywił	się,	czując	smród.	–	Nie	jest	tak	skuteczny	jak	te	dwa,

o	które	prosiłem.

–	 Ale	 za	 to	 jest	 o	 wiele	 tańszy	 –	 odparł	 staruszek,	 podnosząc	 dużą	 skrzynię.

Uniósł	 wieko,	 ukazując	 czyste	 białe	 bandaże.	 –	 A	 ty,	 jak	 zauważyliśmy,	 jesteś mostowym.

–	 To	 ile	 w	 takim	 razie	 kosztuje	 śluz?	 –	 Martwił	 się	 tym.	 Ojciec	 nigdy	 nie wspominał	o	cenie	materiałów.

–	Dwie	krwawe	marki	za	butelkę.

–	I	to	twoim	zdaniem	jest	tanio?

–	Olejek	listerowy	kosztuje	dwie	szafirowe	marki.

–	A	sok	guzowca?	–	spytał	Kaladin.	–	Widziałem	zarośla	tuż	za	obozem!	Nie	może

być	aż	tak	rzadki.

–	A	wiesz,	ile	soku	można	wycisnąć	z	jednej	rośliny?	–	spytał	aptekarz.

Kaladin	 zawahał	 się.	 To	 nie	 był	 prawdziwy	 sok,	 lecz	 mleczna	 substancja,	 którą wyciskało	się	z	pędów.	Tak	w	każdym	razie	twierdził	ojciec.

–	Nie	–	przyznał.

–	 Jedną	 kroplę	 –	 odparł	 mężczyzna.	 –	 Jeśli	 masz	 szczęście.	 Jest	 tańszy	 niż	 olejek listerowy,	ale	droższy	od	śluzu.	Nawet	jeśli	śluz	śmierdzi	jak	tyłek	Strażniczki	Nocy.

–	 Nie	 mam	 tyle	 –	 przyznał	 Kaladin.	 Pięć	 diamentowych	 marek	 równało	 się

jednemu	 granatowi.	 Wypłata	 z	 dziesięciu	 dni	 za	 mały	 słoiczek	 środka	 odkażającego.

Ojcze	Burz!

Aptekarz	pociągnął	nosem.

–	Igła	i	jelito	kosztują	dwie	czyste	marki.	Może	choć	na	to	cię	stać.

–	Ledwie.	Ile	za	bandaże?	Dwa	pełne	szmaragdy?

–	 To	 ścinki,	 które	 wybieliłem	 i	 wygotowałem.	 Dwa	 czyste	 odłamki	 za	 długość ramienia.

–	Zapłacę	markę	za	pudełko.

–	Zgoda.

Kaladin	sięgnął	do	kieszeni	po	kule,	a	stary	aptekarz	mówił	dalej.

–	Wy,	chirurdzy,	wszyscy	jesteście	tacy	sami.	Nawet	przez	chwilę	nie	pomyślicie,

skąd	się	biorą	wasze	materiały.	Zużywacie	je,	jakby	się	miały	nie	skończyć.

–	Ludzkie	życie	nie	ma	ceny	–	stwierdził	Kaladin.	Jedno	z	powiedzeń	ojca.	Dlatego

właśnie	Lirin	nie	miał	cennika	usług.

Kaladin	 wyjął	 cztery	 marki.	 Zawahał	 się	 jednak,	 kiedy	 je	 zobaczył.	 Jedna	 wciąż świeciła	 czystym	 krystalicznym	 blaskiem.	 Pozostałe	 trzy	 były	 matowe,	 kawałki diamentu	ledwie	widoczne	pośrodku	szklanego	paciorka.

–	No	nie	–	powiedział	aptekarz,	mrużąc	oczy.	–	Próbujesz	mi	wcisnąć	bure	kule?	–

Chwycił	 jedną,	 zanim	 Kaladin	 zdążył	 zaprotestować,	 po	 czym	 sięgnął	 pod	 ladę.

Wyciągnął	 jubilerską	 lupę,	 zdjął	 okulary	 i	 uniósł	 kulę	 do	 światła.	 –	 Ach.	 Nie,	 to prawdziwy	klejnot.	Powinieneś	napełnić	swoje	kule,	mostowy.	Nie	wszyscy	są	tak	ufni, jak	ja.

–	 Rano	 świeciły	 –	 sprzeciwił	 się	 Kaladin.	 –	 Gaz	 musiał	 mi	 zapłacić	 zużytymi kulami.

Aptekarz	zdjął	lupę	i	znów	założył	okulary.	Wybrał	trzy	marki,	w	tym	tę	świecącą.

–	Czy	mógłbym	ją	zachować?	–	spytał	Kaladin.

Aptekarz	zmarszczył	czoło.

–	 Zawsze	 miej	 w	 kieszeni	 świecącą	 kulę	 –	 powiedział	 młodszy	 mężczyzna.	 –	 To przynosi	szczęście.

–	Jesteś	pewien,	że	nie	chcesz	eliksiru	miłosnego?

–	 Jeśli	 znajdziesz	 się	 w	 ciemnościach,	 będziesz	 miał	 źródło	 światła	 –	 odparł

krótko	Kaladin.	–	A	poza	tym,	jak	powiedziałeś,	większość	ludzi	nie	będzie	tak	ufna.

Aptekarz	 niechętnie	 wymienił	 napełnioną	 kulę	 na	 zużytą	 –	 choć	 na	 wszelki wypadek	 sprawdził	 ją	 lupą.	 Bura	 kula	 była	 warta	 tyle	 samo,	 co	 napełniona	 – wystarczyło	 ją	 zostawić	 na	 zewnątrz	 podczas	 arcyburzy,	 a	 odzyskiwała	 ładunek	 i świeciła	przez	co	najmniej	tydzień.

Kaladin	 schował	 napełnioną	 kulę	 i	 podniósł	 zakupy.	 Skinieniem	 głowy	 pożegnał

aptekarza,	a	Syl	dołączyła	do	niego,	kiedy	wyszedł	na	ulicę	obozu.

Spędził	 część	 popołudnia,	 słuchając	 żołnierzy	 w	 mesie,	 i	 dowiedział	 się	 kilku rzeczy	 o	 obozach.	 Rzeczy,	 których	 powinien	 dowiedzieć	 się	 przed	 tygodniami,	 ale	 był

zbyt	 przygnębiony,	 by	 się	 zainteresować.	 Dowiedział	 się	 o	 poczwarkach	 na

płaskowyżach,	 sercach	 klejnotów	 w	 ich	 wnętrzu	 i	 współzawodnictwie	 arcyksiążąt.

Rozumiał,	 dlaczego	 Sadeas	 tak	 bardzo	 naciskał	 na	 swoich	 ludzi,	 i	 zaczynał	 rozumieć, dlaczego	 arcyksiążę	 zawracał,	 jeśli	 dotarli	 na	 płaskowyż	 przed	 inną	 armią.	 Nie zdarzało	 się	 to	 często.	 Przeważnie	 Sadeas	 przybywał	 jako	 pierwszy,	 a	 inne	 armie Alethich,	które	dotarły	później,	musiały	zawracać.

Obozy	 były	 ogromne.	 W	 sumie	 we	 wszystkich	 obozach	 Alethich	 znajdowało	 się ponad	 sto	 tysięcy	 żołnierzy,	 wiele	 razy	 więcej	 niż	 w	 całym	 Palenisku.	 I	 to	 nie	 licząc cywilów.	 Wojsko	 w	 marszu	 przyciągało	 licznych	 markietanów	 –	 stałe	 obozy	 jak	 te	 na Strzaskanych	Równinach	zdecydowanie	więcej.

Każdy	 z	 dziesięciu	 obozów	 znajdował	 się	 w	 osobnym	 kraterze,	 a	 wypełniała	 go osobliwa	 zbieranina	 budynków	 stworzonych	 dzięki	 Dusznikom,	 bud	 i	 namiotów.

Niektórzy	 kupcy,	 tacy	 jak	 aptekarz,	 mogli	 sobie	 pozwolić	 na	 wybudowanie

drewnianych	 konstrukcji.	 Ci,	 którzy	 mieszkali	 w	 namiotach,	 zwijali	 je	 na	 czas arcyburzy	i	płacili	za	schronienie	w	innym	miejscu.	Nawet	we	wnętrzu	krateru	wichry były	 mocne,	 szczególnie	 tam,	 gdzie	 zewnętrzna	 ściana	 była	 niska	 lub	 zniszczona.

Niektóre	miejsca,	na	przykład	skład	drzewny,	były	całkowicie	odsłonięte.

Ulicę	wypełniał	zwyczajowy	tłum.	Kobiety	w	spódnicach	i	bluzkach	–	żony,	siostry

lub	 córki	 żołnierzy,	 kupców	 albo	 rzemieślników.	 Kobiety	 w	 spodniach	 i

kombinezonach.	 Duża	 liczba	 żołnierzy	 w	 skórzanych	 pancerzach,	 nosząca	 włócznie	 i tarcze.	 Wszyscy	 byli	 ludźmi	 Sadeasa.	 Żołnierze	 z	 jednego	 obozu	 nie	 mieszali	 się	 z pozostałymi	i	trzymali	się	z	dala	od	krateru	innego	oświeconego,	chyba	że	mieli	jakąś sprawę.

Kaladin	potrząsnął	głową	z	konsternacją.

–	Co	takiego?	–	spytała	Syl,	sadowiąc	się	na	jego	ramieniu.

–	 Nie	 spodziewałem	 się,	 że	 między	 obozami	 będzie	 taka	 niezgoda.	 Sądziłem,	 że będzie	to	zjednoczona	armia	króla.

–	Ludzie	są	niezgodni	–	zauważyła.

–	Co	to	znaczy?

–	 Każdy	 z	 was	 zachowuje	 się	 inaczej	 i	 inaczej	 myśli.	 Nikt	 inny	 taki	 nie	 jest…

zwierzęta	 zachowują	 się	 podobnie,	 a	 wszystkie	 spreny	 są	 w	 pewnym	 sensie	 tą	 samą jednostką.	W	tym	jest	harmonia.	Ale	w	was	nie.	Wydaje	się,	że	dwóch	ludzi	nigdy	się nie	zgodzi	w	żadnej	kwestii.	Cały	świat	zachowuje	się	tak,	jak	powinien,	poza	ludźmi.

Może	właśnie	dlatego	tak	często	chcecie	zabijać	się	nawzajem.

–	 Ale	 nie	 wszystkie	 wiatrospreny	 zachowują	 się	 tak	 samo	 –	 powiedział	 Kaladin, otwierając	 pudełko	 i	 wpychając	 kilka	 bandaży	 do	 kieszeni,	 którą	 wszył	 po wewnętrznej	stronie	skórzanej	kamizeli.	–	Ty	jesteś	na	to	dowodem.

–	 Wiem	 –	 przyznała	 cicho.	 –	 Może	 teraz	 zrozumiesz,	 dlaczego	 mnie	 to	 tak niepokoi.

Kaladin	 nie	 wiedział,	 jak	 na	 to	 zareagować.	 W	 końcu	 dotarli	 na	 plac.	 Kilku członków	 drużyny	 mostu	 czwartego	 wylegiwało	 się	 w	 cieniu	 po	 wschodniej	 stronie koszar.	 Byłoby	 ciekawie	 zobaczyć,	 jak	 te	 koszary	 powstają	 –	 tworzono	 je	 ze	 skał	 przy pomocy	 Duszników.	 Niestety,	 działo	 się	 to	 w	 nocy	 i	 pod	 strażą,	 by	 nikt	 nie	 mógł

zobaczyć	 świętego	 rytuału	 poza	 żarliwcami	 lub	 bardzo	 wysoko	 postawionymi

jasnookimi.

Pierwszy	 popołudniowy	 dzwon	 zabrzmiał	 w	 chwili,	 kiedy	 Kaladin	 dotarł	 do

koszar.	 Gaz	 posłał	 mu	 wściekłe	 spojrzenie,	 gdyż	 prawie	 spóźnił	 się	 na	 dyżur.

Większość	tego	„dyżuru”	spędzali,	przesiadując	w	okolicy	i	czekając	na	dźwięk	rogów.

Cóż,	 Kaladin	 nie	 miał	 zamiaru	 marnować	 czasu.	 Nie	 mógł	 ryzykować	 męczących ćwiczeń	 z	 deską,	 bo	 w	 każdej	 chwili	 mogli	 dostać	 rozkaz	 wymarszu	 z	 mostem,	 ale może	mógłby	się	porozciągać	albo…

W	powietrzu	rozległ	się	dźwięk	rogu,	czysty	i	wyraźny.	Zupełnie	jak	ten	mityczny

róg,	 który	 ponoć	 prowadził	 dusze	 odważnych	 na	 niebiańskie	 pole	 bitwy.	 Kaladin zamarł.	 Jak	 zawsze	 czekał	 na	 drugi	 dźwięk,	 irracjonalna	 część	 jego	 duszy potrzebowała	potwierdzenia.	I	usłyszał,	a	tym	razem	sygnał	dźwiękowy	wskazywał	też na	lokalizację	przepoczwarzającej	się	przepastnej	bestii.

Żołnierze	 ruszyli	 biegiem	 w	 stronę	 placu	 zbiórki	 przy	 składzie	 drzewnym,	 inni biegli	w	stronę	obozu	po	broń.

–	Do	szeregu!	–	krzyknął	Kaladin,	podbiegając	do	mostowych.	–	Niech	was	burza!

Wszyscy	do	szeregu!

Zignorowali	 go.	 Niektórzy	 nie	 mieli	 kamizelek	 i	 zablokowali	 wejście	 do	 koszar, próbując	 jednocześnie	 dostać	 się	 do	 środka.	 Ci,	 którzy	 mieli	 kamizelki,	 pobiegli	 do mostu.	 Kaladin	 podążył	 za	 nimi,	 czując	 frustrację.	 Kiedy	 znaleźli	 się	 na	 miejscu, ustawili	 się	 wokół	 mostu	 zgodnie	 z	 wcześniej	 ustalonym	 szykiem.	 Każdy	 miał	 szansę znaleźć	 się	 na	 najlepszym	 miejscu	 –	 biec	 z	 przodu	 aż	 do	 rozpadliny,	 a	 przed	 ostatnim podejściem	przenieść	się	na	względnie	bezpieczną	pozycję	na	tyłach.

Zmieniali	 się	 regularnie,	 a	 błędów	 nie	 popełniano	 i	 nie	 tolerowano.	 Pod	 tym względem	 drużyny	 mostowe	 rządziły	 się	 same	 –	 jeśli	 ktoś	 próbował	 oszukiwać,	 inni zmuszali	 go,	 by	 na	 ostatnim	 etapie	 biegł	 na	 przedzie.	 Coś	 takiego	 podobno	 było zakazane,	 ale	 Gaz	 udawał,	 że	 nie	 widzi	 oszustów.	 Nie	 przyjmował	 też	 łapówek	 w zamian	 za	 pozwolenie	 na	 zmianę	 miejsca.	 Może	 wiedział,	 że	 jedynym	 źródłem stabilizacji	i	jedyną	nadzieją	dla	mostowych	była	rotacja.	Życie	nie	było	sprawiedliwe, bycie	mostowym	nie	było	sprawiedliwe,	ale	jeśli	ktoś	biegł	na	linii	śmierci	i	przeżył, następnym	razem	biegł	na	tyłach.

Z	jednym	wyjątkiem.	Jako	dowódca	Kaladin	biegł	z	przodu	przez	większość	drogi,

a	 na	 czas	 ataku	 cofał	 się.	 Jego	 pozycja	 była	 najbezpieczniejsza	 w	 drużynie,	 choć	 tak naprawdę	żaden	mostowy	nie	był	bezpieczny.	Kaladin	przypominał	pleśniejącą	skórkę na	talerzu	głodującego	–	nie	pierwszy	kęs,	ale	i	tak	skazana	na	zagładę.

Zajął	 miejsce.	 Yake,	 Dunny	 i	 Malop	 dotarli	 jako	 ostatni.	 Kiedy	 zajęli	 pozycje, Kaladin	 rozkazał	 im	 podnieść.	 Nieco	 zaskoczyło	 go,	 że	 go	 posłuchali,	 ale	 niemal zawsze	 był	 jakiś	 dowódca,	 który	 wydawał	 rozkazy.	 Głos	 się	 zmieniał,	 ale	 proste polecenia	nie.	Podnieść,	biec,	opuścić.

Dwadzieścia	 mostów	 ruszyło	 ze	 składu	 w	 stronę	 Strzaskanych	 Równin.	 Kaladin zauważył	 grupkę	 mostowych	 z	 drużyny	 mostu	 numer	 siedem,	 która	 patrzyła	 na wszystko	z	ulgą	na	twarzach.	Byli	na	dyżurze	do	pierwszego	popołudniowego	dzwonu

i	o	włos	uniknęli	tej	wyprawy.

Mostowi	 pracowali	 ciężko.	 Nie	 tylko	 ze	 względu	 na	 groźbę	 chłosty	 –	 biegli	 tak szybko,	bo	chcieli	dotrzeć	na	wybrany	płaskowyż	przed	Parshendimi.	Gdyby	im	się	to udało,	 nie	 byłoby	 strzał	 i	 śmierci.	 I	 dlatego	 bieganie	 z	 mostem	 było	 jednym,	 co mostowi	 robili	 bez	 zastrzeżeń	 i	 lenistwa.	 Choć	 wielu	 nienawidziło	 swojego	 życia, wciąż	trzymali	się	go	zębami	i	pazurami.

Przebiegli	 po	 pierwszym	 ze	 stałych	 mostów.	 Mięśnie	 Kaladina	 protestowały przeciwko	nowemu	wysiłkowi	po	tak	krótkim	czasie,	ale	próbował	nie	skupiać	się	na swoim	 wyczerpaniu.	 Deszcze	 poprzedniej	 nocy	 oznaczały,	 że	 większość	 roślin	 była wciąż	 otwarta,	 skałopąki	 wypuszczały	 pędy,	 kwitnące	 branzahy	 sięgały	 w	 niebo gałęziami	 przypominającymi	 szpony.	 Od	 czasu	 do	 czasu	 widywało	 się	 cierniowce	 – spiczaste	zarośla	o	kamiennych	pędach,	które	Kaladin	zauważył	po	raz	pierwszy	w	tej okolicy.	 Woda	 zbierała	 się	 w	 rozlicznych	 szczelinach	 i	 zagłębieniach	 na	 powierzchni płaskowyżu.

Gaz	 wykrzykiwał	 polecenia,	 mówiąc	 im,	 w	 którą	 stronę	 mają	 się	 skierować.	 Na wielu	 z	 pobliskich	 płaskowyżów	 było	 po	 trzy,	 cztery	 mosty,	 tworzących	 przecinające się	 drogi	 przez	 Płaskowyż.	 Bieganie	 stało	 się	 nawykiem.	 Było	 wyczerpujące,	 ale również	 znajome,	 i	 dobrze	 się	 czuł	 na	 przedzie,	 widząc,	 gdzie	 biegnie.	 Kaladin	 znów zaczął	 liczyć	 kroki,	 jak	 mu	 to	 doradził	 tamten	 bezimienny	 mostowy,	 w	 którego sandałach	wciąż	chodził.

W	 końcu	 dotarli	 do	 ostatniego	 ze	 stałych	 mostów.	 Przeszli	 przez	 niewielki płaskowyż,	mijając	dymiące	resztki	mostu,	który	Parshendi	zniszczyli	tej	nocy.	Jak	im się	 to	 udało	 podczas	 arcyburzy?	 Wcześniej,	 kiedy	 podsłuchiwał	 żołnierzy,	 dowiedział

się,	że	odnosili	się	do	Parshendich	z	nienawiścią,	złością	i	niejakim	podziwem.	To	nie byli	 leniwi,	 prawie	 niemi	 parshmeni,	 którzy	 pracowali	 w	 całym	 Rosharze.	 Ci Parshendi	byli	dobrze	wyszkolonymi	wojownikami.	Kaladinowi	nadal	wydawało	się	to osobliwe.	Parshendi?	Walczący?	Dziwne.

Drużyna	 mostu	 numer	 cztery,	 podobnie	 jak	 wszystkie	 pozostałe,	 opuściła	 most	 i połączyła	brzegi	rozpadliny	w	najwęższym	miejscu.	Jego	ludzie	padli	na	ziemię	wokół

mostu,	 rozluźniając	 się,	 kiedy	 armia	 przechodziła.	 Kaladin	 prawie	 do	 nich	 dołączył, kolana	się	pod	nim	uginały.

Nie,	pomyślał,	prostując	się.	Nie.	Będę	stał.

To	był	głupi	gest.	Inni	mostowi	nie	zwracali	na	niego	uwagi.	Jeden	z	nich,	Moash,

nawet	 zaklął.	 Ale	 kiedy	 Kaladin	 podjął	 decyzję,	 trzymał	 się	 jej	 uporczywie.	 Założył

ręce	za	plecami	i	stał	w	pozycji	„spocznij”,	przyglądając	się	przechodzącej	armii.

–	Hej,	mostowy!	–	zawołał	jeden	z	żołnierzy	czekających	na	swoją	kolej.	–	Ciekawi

cię,	jak	wygląda	prawdziwe	wojsko?

Kaladin	 odwrócił	 się	 w	 stronę	 mówiącego,	 masywnego	 mężczyzny	 o	 brązowych

oczach	 i	 ramionach	 grubych	 jak	 uda	 innych.	 Węzły	 na	 kamizeli	 świadczyły,	 że	 jest dowódcą	oddziału.	Kaladin	niegdyś	sam	nosił	takie	węzły.

–	Jak	traktujesz	swoją	włócznię	i	tarczę,	dowódco?!	–	odkrzyknął.

Mężczyzna	 zmarszczył	 czoło,	 ale	 Kaladin	 wiedział,	 co	 myśli.	 Wyposażenie

żołnierza	było	jego	życiem,	człowiek	troszczył	się	o	swoją	broń	jak	o	rodzone	dziecko	i często	 najpierw	 zajmował	 się	 jej	 zabezpieczeniem,	 a	 dopiero	 później	 jadł	 lub odpoczywał.

Kaladin	skinieniem	głowy	wskazał	na	most.

–	 To	 mój	 most	 –	 powiedział	 głośno.	 –	 Moja	 broń,	 jedyna,	 jaką	 mi	 wolno	 mieć.

Dobrze	go	traktujcie.

–	Albo	co	zrobisz?!	–	zawołał	inny	z	żołnierzy,	wywołując	salwy	śmiechu.

Dowódca	się	nie	odezwał.	Wydawał	się	zaniepokojony.

Słowa	 Kaladina	 były	 czystą	 brawurą.	 Tak	 naprawdę	 nienawidził	 mostu.	 Mimo	 to wciąż	stał.

Kilka	 chwil	 później	 po	 moście	 Kaladina	 przeszedł	 sam	 arcyksiążę	 Sadeas.

Oświecony	 Amaram	 zawsze	 wydawał	 się	 taki	 bohaterski,	 taki	 godny.	 Szlachetnie urodzony	 generał.	 Ten	 Sadeas	 był	 zupełnie	 inny.	 Okrągła	 twarz,	 kręcone	 włosy	 i wyniosła	 mina.	 Jechał	 jakby	 był	 na	 paradzie,	 jedną	 ręką	 lekko	 przytrzymywał	 wodze, drugą	 trzymał	 pod	 pachą	 hełm.	 Jego	 pancerz	 pomalowano	 na	 czerwono,	 a	 hełm	 miał

śmieszne	 frędzle.	 Było	 w	 tym	 tak	 wiele	 bezsensownej	 pompatyczności,	 że	 niemal przysłaniała	cudowność	starożytnego	pancerza.

Kaladin	 zapomniał	 o	 zmęczeniu	 i	 zacisnął	 dłonie	 w	 pięści.	 Oto	 był	 jasnooki, którego	 mógł	 nienawidzić	 bardziej	 niż	 innych,	 człowiek	 tak	 bezduszny,	 że	 każdego miesiąca	 posyłał	 na	 śmierć	 setki	 mostowych.	 Człowiek,	 który	 nie	 pozwalał	 swoim mostowym	nosić	tarcz,	z	powodów	całkowicie	niezrozumiałych	dla	Kaladina.

Sadeas	 i	 jego	 straż	 honorowa	 wkrótce	 przejechali,	 a	 Kaladin	 zorientował	 się,	 że pewnie	 powinien	 się	 ukłonić.	 Arcyksiążę	 nie	 zauważył,	 ale	 gdyby	 to	 zrobił,	 Kaladin mógłby	 mieć	 kłopoty.	 Kręcąc	 głową,	 zabrał	 się	 za	 podnoszenie	 swoich	 ludzi,	 choć zmuszenie	 Skały	 –	 potężnego	 Rogożercy	 –	 do	 ruszenia	 się	 wymagało	 specjalnego wysiłku.	 Przekroczywszy	 rozpadlinę,	 jego	 ludzie	 podnieśli	 most	 i	 ruszyli	 w	 stronę kolejnej	przepaści.

Proces	 powtarzał	 się	 tyle	 razy,	 że	 Kaladin	 utracił	 rachubę.	 Po	 każdym	 przejściu odmawiał	położenia	się.	Stał	z	rękami	za	plecami,	patrząc,	jak	armia	przemaszerowuje.

Kolejni	 żołnierze	 zwracali	 na	 niego	 uwagę	 i	 szydzili.	 Kaladin	 ignorował	 ich,	 a	 przy piątym	 czy	 szóstym	 przejściu	 okrzyki	 ucichły.	 Kiedy	 po	 raz	 kolejny	 zobaczył

oświeconego	 Sadeasa,	 ukłonił	 się,	 choć	 robiło	 mu	 się	 przy	 tym	 niedobrze.	 Nie	 służył

temu	 człowiekowi.	 Służył	 za	 to	 ludziom	 z	 mostu	 numer	 cztery.	 Uratuje	 ich,	 ale	 to znaczyło,	że	musi	się	uchronić	przed	karami	za	niesubordynację.

–	Zmiana	biegaczy!	–	zawołał	Gaz	–	Przejść	i	zamienić	się!

Kaladin	 odwrócił	 się.	 Następne	 przejście	 będzie	 atakiem.	 Zmrużył	 oczy,

spoglądając	 przed	 siebie,	 i	 dostrzegł	 szeregi	 ciemnych	 postaci	 zbierające	 się	 na drugim	 płaskowyżu.	 Parshendi	 dotarli	 na	 miejsce	 i	 formowali	 szyki.	 Za	 nimi	 grupka pracowała	nad	rozbijaniem	poczwarki.

Kaladin	 poczuł	 przypływ	 frustracji.	 Ich	 szybkość	 nie	 wystarczyła.	 I	 choć	 byli zmęczeni,	Sadeas	będzie	chciał	zaatakować	szybko,	zanim	Parshendi	wydostaną	serce klejnotu	ze	skorupy.

Mostowi	 podnieśli	 się	 z	 odpoczynku,	 cisi,	 udręczeni.	 Wiedzieli,	 co	 ich	 czeka.

Przekroczyli	 rozpadlinę	 i	 zabrali	 most,	 po	 czym	 zamienili	 się	 miejscami.	 Żołnierze ustawili	 się	 w	 szyku.	 Panowała	 całkowita	 cisza,	 jakby	 przygotowywali	 się	 do zaniesienia	trumny	na	pogrzebowy	stos.

Mostowi	zrobili	miejsce	dla	Kaladina	z	tyłu,	osłonięte	i	chronione.	Syl	opadła	na

most,	 spoglądając	 na	 to	 miejsce.	 Kaladin	 podszedł	 do	 niego,	 bardzo	 zmęczony, fizycznie	i	psychicznie.	Rano	zbytnio	się	wysilił,	teraz	też,	stojąc,	zamiast	odpoczywać.

Co	go	opętało?	Ledwie	chodził.

Spojrzał	na	mostowych.	Jego	ludzie	byli	zrezygnowani,	przygnębieni,	przerażeni.

Gdyby	 odmówili	 biegu,	 zostaliby	 straceni.	 Jeśli	 pobiegną,	 muszą	 stawić	 czoło strzałom.	 Nie	 patrzyli	 w	 stronę	 odległych	 szeregów	 łuczników	 Parshendi.	 Miast	 tego spuścili	wzrok.

To	 twoi	 ludzie,	 powiedział	 sobie	 Kaladin.	 Potrzebują	 twojego	 przywództwa, nawet	jeśli	tego	nie	wiedzą.

Jak	możesz	ich	prowadzić	z	tyłu?

Wyszedł	z	szeregu	i	okrążył	most.	Dwaj	z	ludzi	–	Drehy	i	Teft	–	patrzyli	na	niego

wstrząśnięci.	 Miejsce	 śmierci	 –	 pozycja	 na	 samym	 środku	 pierwszej	 linii	 –	 przypadła Skale,	masywnemu,	opalonemu	Rogożercy.	Kaladin	postukał	go	po	ramieniu.

–	Zajmujesz	moje	miejsce,	Skało.

Mężczyzna	spojrzał	na	niego	zaskoczony.

–	Ale…

–	Na	tyły.

Skała	zmarszczył	czoło.	Nikt	nigdy	nie	próbował	przeskoczyć	na	przód.

–	Jesteś	chory	od	powietrza,	człowieku	z	nizin	–	powiedział	z	mocnym	akcentem.	–

Chcesz	umrzeć?	To	może	skoczysz	w	rozpadlinę?	To	byłoby	łatwiejsze.

–	Jestem	dowódcą.	Moim	przywilejem	jest	bieg	z	przodu.

Skała	 wzruszył	 ramionami,	 ale	 zrobił,	 co	 mu	 kazano,	 zajmując	 miejsce	 Kaladina na	 tyłach.	 Nikt	 nie	 skomentował	 tego	 ani	 słowem.	 Jeśli	 Kaladin	 chciał	 dać	 się	 zabić, kto	by	na	to	narzekał?

Kaladin	spojrzał	na	mostowych.

–	 Im	 dłużej	 potrwa	 opuszczenie	 tego	 mostu,	 tym	 więcej	 strzał	 może	 nas	 trafić.

Bądźcie	pewni,	bądźcie	stanowczy,	bądźcie	szybcy.	Unieść	most!

Mężczyźni	 podnieśli,	 ci	 ze	 środka	 weszli	 pod	 spód	 i	 ustawili	 się	 w	 rzędach	 po pięciu.	 Kaladin	 stał	 na	 samym	 przodzie,	 z	 wysokim,	 masywnym	 mężczyzną	 imieniem Leyten	 po	 lewej,	 a	 patykowatym	 Murkiem	 po	 prawej.	 Na	 brzegach	 stali	 Adis	 i	 Corl.

Pięciu	mężczyzn	na	przedzie.	Linia	śmierci.

Kiedy	wszystkie	drużyny	uniosły	mosty,	Gaz	wydał	rozkaz.

–	Do	ataku!

Biegli	 obok	 szeregów	 armii,	 mijając	 żołnierzy	 trzymających	 włócznie	 i	 tarcze.

Niektórzy	 przyglądali	 się	 z	 ciekawością,	 może	 rozbawieni	 widokiem	 mostowych pędzących	z	taką	gorliwością	na	śmierć.	Inni	odwracali	wzrok,	być	może	zawstydzeni na	myśl	o	żywotach,	które	zostaną	utracone,	by	mogli	przejść	przez	tę	rozpadlinę.

Kaladin	wpatrywał	się	przed	siebie,	tłumiąc	ten	pełen	niedowierzania	głos	z	tyłu

głowy,	 ten,	 który	 wrzeszczał,	 że	 robi	 coś	 bardzo	 głupiego.	 Pędził	 w	 stronę	 ostatniej rozpadliny,	 skupiony	 na	 szeregach	 Parshendich.	 Postaciach	 o	 czarnej	 i	 szkarłatnej skórze,	które	trzymały	łuki.

Syl	 fruwała	 przy	 głowie	 Kaladina,	 już	 nie	 w	 ludzkiej	 postaci,	 lecz	 jako	 pasmo światła.	Unosiła	się	przed	nim.

Podniesiono	 łuki.	 Kaladin	 ostatni	 raz	 znajdował	 się	 na	 linii	 śmierci	 podczas koszmarnego	 natarcia	 pierwszego	 dnia	 w	 drużynie.	 Zawsze	 umieszczali	 nowych	 na tym	miejscu.	Dzięki	temu,	jeśli	zginęli,	nie	trzeba	ich	było	szkolić.

Łucznicy	 Parshendi	 naciągnęli	 cięciwy,	 celując	 w	 pięć	 czy	 sześć	 drużyn.	 Most numer	cztery	był	jednym	z	ich	celów.

Wypuścili	strzały.

–	Tien!	–	krzyknął	Kaladin,	niemal	oszalały	ze	zmęczenia	i	frustracji.

Wykrzyknął	to	imię	na	głos,	nie	wiedząc	dlaczego,	kiedy	strzały	poleciały	w	jego

stronę.	Poczuł	przypływ	energii,	nagłą	siłę,	niespodziewaną	i	niewyjaśnioną.

Strzały	trafiły	w	cel.

Murk	 padł	 bez	 słowa,	 przebiło	 go	 cztery	 czy	 pięć	 strzał,	 jego	 krew	 zalała kamienie.	Leyten	także	padł,	a	wraz	z	nim	Adis	i	Corl.	Strzały	wbijały	się	w	ziemię	u stóp	Kaladina,	pękając,	a	dobre	pół	tuzina	trafiło	w	drewno	wokół	jego	głowy	i	dłoni.

Kaladin	 nie	 wiedział,	 czy	 został	 trafiony.	 Zbytnio	 wypełniały	 go	 energia	 i niepokój.	 Biegł	 dalej,	 krzycząc	 i	 dźwigając	 most	 na	 ramionach.	 Z	 jakiegoś	 powodu grupa	 łuczników	 Parshendi	 opuściła	 łuki.	 Widział	 ich	 marmurkową	 skórę,	 dziwne czerwonawe	 lub	 rdzawe	 hełmy	 i	 proste	 brązowe	 stroje.	 Wydawali	 się zdezorientowani.

Niezależnie	 od	 powodu,	 most	 numer	 cztery	 zyskał	 dzięki	 temu	 kilka	 cennych chwil.	 Nim	 Parshendi	 znów	 unieśli	 łuki,	 drużyna	 Kaladina	 dotarła	 do	 rozpadliny.

Ustawili	 się	 razem	 z	 innymi	 –	 pozostało	 tylko	 piętnaście	 mostów.	 Pięć	 spadło	 na ziemię.	W	miarę	przybywania	zamykali	luki.

Kaladin	 kazał	 mostowym	 opuścić	 most	 pośród	 kolejnej	 salwy.	 Jedna	 strzała

przecięła	 skórę	 na	 jego	 żebrach,	 odbijając	 się	 od	 kości.	 Czuł	 uderzenie,	 ale	 żadnego bólu.	 Chwycił	 bok	 mostu	 i	 pomagał	 pchać.	 Drużyna	 Kaladina	 umieściła	 most	 na miejscu	w	chwili,	kiedy	salwa	Alethich	odwróciła	uwagę	łuczników	wroga.

Po	 mostach	 przejechał	 oddział	 kawalerii.	 O	 mostowych	 wkrótce	 zapomniano.

Kaladin	 padł	 na	 kolana	 obok	 mostu,	 kiedy	 inni	 z	 jego	 drużyny	 odchodzili	 niepewnym krokiem,	zakrwawieni	i	ranni.	Ich	udział	w	bitwie	się	skończył.

Kaladin	 chwycił	 się	 za	 bok,	 wymacał	 krew.	 „Proste	 rozcięcie,	 długie	 na	 około cala,	nie	na	tyle	szerokie,	by	było	niebezpieczne”.

To	był	głos	jego	ojca.

Kaladin	dyszał	ciężko.	Musiał	znaleźć	się	w	bezpiecznym	miejscu.	Nad	jego	głową

przelatywały	strzały	Alethich.

Niektórzy	ludzie	odbierają	życie.	Inni	ratują	życie.

Jeszcze	nie	skończył.	Zmusił	się,	by	wstać,	i	zatoczył	do	miejsca,	gdzie	ktoś	leżał

przy	moście.	To	był	mostowy	imieniem	Hobber,	jego	nogę	przebiła	strzała.	Mężczyzna jęczał,	trzymając	się	za	udo.

Kaladin	 chwycił	 go	 pod	 pachy	 i	 odciągnął	 od	 mostu.	 Tamten	 klął	 z	 bólu,	 kiedy dowódca	 zatargał	 go	 do	 szczeliny	 za	 niewielkim	 głazem,	 w	 której	 ukrył	 się	 Skała	 z kilkoma	innymi.

Zostawiwszy	 Hobbera	 –	 strzała	 nie	 przebiła	 żadnej	 ważnej	 arterii,	 mógł	 jeszcze zaczekać	 –	 Kaladin	 odwrócił	 się	 i	 próbował	 znów	 wbiec	 na	 pole	 bitwy.	 Poślizgnął	 się jednak	i	potknął	ze	zmęczenia.	Mocno	uderzył	w	ziemię.

Niektórzy	odbierają	życie.	Inni	ratują	życie.

Podniósł	 się	 z	 trudem,	 jego	 czoło	 ociekało	 potem.	 Powlókł	 się	 w	 stronę	 mostu, słysząc	 w	 głowie	 głos	 ojca.	 Kolejny	 mostowy,	 którego	 odnalazł,	 imieniem	 Koorm,	 już nie	żył.	Kaladin	zostawił	ciało.

Gadol	 miał	 głęboką	 ranę	 boku,	 strzała	 przebiła	 go	 na	 wylot.	 Jego	 twarz

pokrywała	 krew	 z	 rany	 na	 skroni,	 udało	 mu	 się	 też	 odczołgać	 kawałek	 od	 mostu.

Patrzył	oszalałym	wzrokiem,	a	wokół	niego	krążyły	pomarańczowe	bólospreny.	Kaladin chwycił	go	pod	pachy	i	odciągnął	tuż	przed	tym,	jak	szarża	kawalerii	przejechała	przez miejsce,	w	którym	leżał	jeszcze	przed	chwilą.

Kaladin	zaciągnął	Gadola	do	szczeliny,	zauważając	przy	tym	kolejne	dwa	trupy.	To

dawało	w	sumie	dwudziestu	dziewięciu	mostowych,	włączając	w	to	martwych,	których widział.	Pięciu	brakowało.	Wrócił	na	pole	bitwy.

Żołnierze	 zebrali	 się	 przy	 mostach,	 łucznicy	 zgromadzili	 się	 na	 skrzydłach	 i strzelali	 w	 szeregi	 Parshendich,	 podczas	 gdy	 szarża	 ciężkiej	 kawalerii	 –	 prowadzona osobiście	 przez	 arcyksięcia	 Sadeasa,	 właściwie	 niezniszczalnego	 w	 Pancerzu Odprysku	–	próbowała	odepchnąć	wroga.

Kaladin	 się	 zawahał.	 Kręciło	 mu	 się	 w	 głowie	 i	 był	 przerażony	 widokiem	 tak wielu	 ludzi	 biegających,	 wrzeszczących,	 strzelających	 z	 łuków	 i	 rzucających włóczniami.	Pięciu	mostowych,	najpewniej	martwych,	zagubionych	w	tym…

Zauważył	 postać	 skuloną	 tuż	 przy	 krawędzi	 rozpadliny.	 Nad	 jej	 głową

przelatywały	 strzały.	 To	 był	 Dabbid,	 jeden	 z	 mostowych.	 Jedna	 z	 jego	 rąk	 wygięła	 się pod	nienaturalnym	kątem.

Kaladin	 ruszył	 naprzód.	 Rzucił	 się	 na	 ziemię	 i	 zaczął	 czołgać	 pośród	 strzał,	 z nadzieją,	 że	 Parshendi	 zignorują	 paru	 nieuzbrojonych	 mostowych.	 Dabbid	 nawet	 nie zauważył,	 kiedy	 Kaladin	 do	 niego	 dotarł.	 Był	 w	 szoku,	 jego	 wargi	 poruszały	 się bezgłośnie,	 a	 oczy	 były	 zamglone.	 Dowódca	 chwycił	 go	 niezgrabnie,	 bojąc	 się wyprostować,	żeby	nie	trafiła	go	strzała.

Niezręcznie,	 na	 wpół	 na	 czworakach,	 odciągnął	 Dabbida	 od	 krawędzi.	 Ciągle ślizgał	 się	 na	 krwi,	 padał,	 ocierał	 ręce	 o	 kamienie,	 uderzał	 w	 nie	 twarzą.	 Nie poddawał	 się	 jednak,	 ciągnąc	 młodszego	 mężczyznę	 pod	 deszczem	 strzał.	 W	 końcu znalazł	 się	 na	 tyle	 daleko,	 że	 odważył	 się	 wyprostować.	 Próbował	 podnieść	 Dabbida.

Ale	jego	mięśnie	były	słabe.	Wytężał	się	i	ślizgał,	aż	wyczerpany	padł	na	kamień.

Leżał,	dysząc	ciężko,	w	końcu	poczuł	ból	w	boku.	Taki	zmęczony…

Podniósł	 się	 z	 trudem	 i	 znów	 próbował	 chwycić	 Dabbida.	 Zamrugał,	 by

powstrzymać	łzy	frustracji.	Był	zbyt	zmęczony,	by	podnieść	człowieka.

–	Chory	od	powietrza	człowiek	z	nizin	–	warknął	ktoś.

Kaladin	 odwrócił	 się	 i	 ujrzał	 Skałę.	 Potężny	 Rogożerca	 chwycił	 Dabbida	 pod pachy	i	pociągnął.

–	 Wariat	 –	 mruknął	 do	 Kaladina,	 ale	 bez	 trudu	 podniósł	 rannego	 mostowego	 i zaniósł	go	do	szczeliny.

Kaladin	 podążył	 za	 nim.	 Padł	 w	 zagłębieniu,	 oparty	 plecami	 o	 skałę.	 Ocalali mostowi	kulili	się	wokół	niego,	mieli	udręczone	spojrzenia.	Skała	położył	Dabbida.

–	 Jeszcze	 czterech	 –	 powiedział	 Kaladin	 między	 z	 trudem	 łapanymi	 oddechami.	 – Musimy	ich	odnaleźć…

–	Murk	i	Leyten	–	stwierdził	Teft.	Starszy	mostowy	tym	razem	był	na	tyłach	i	nie

odniósł	żadnych	ran.	–	A	także	Adis	i	Corl.	Byli	na	przedzie.

Zgadza	się,	pomyślał	wyczerpany	Kaladin.	Jak	mogłem	zapomnieć…

–	Murk	zginął	–	powiedział.	–	Inni	mogą	jeszcze	żyć.	–	Spróbował	się	podnieść.

–	Idiota	–	stwierdził	Skała.	–	Zostań	tutaj.	Już	dobrze.	Ja	to	zrobię.	–	Zawahał	się.

–	Pewnie	też	jestem	idiotą.

Skrzywił	się,	ale	znów	wyszedł	na	pole	walki.	Teft	zawahał	się,	po	czym	ruszył	za

nim.

Kaladin	 oddychał	 głęboko,	 trzymając	 się	 za	 bok.	 Nie	 umiał	 ocenić,	 czy	 ból	 po uderzeniu	strzały	był	silniejszy	od	tego,	który	wywoływało	uszkodzenie	skóry.

Ratować	życie…

Podpełzł	 do	 trzech	 rannych.	 Hobber	 –	 z	 nogą	 przebitą	 strzałą	 –	 mógł	 zaczekać,	 a Dabbid	 miał	 tylko	 złamaną	 rękę.	 W	 najgorszym	 stanie	 był	 Gadol	 z	 dziurą	 w	 boku.

Kaladin	wpatrywał	 się	w	 ranę.	Nie	 miał	stołu	 operacyjnego	ani	 środka	 odkażającego.

Jak	miał	zrobić	cokolwiek?

Odepchnął	od	siebie	rozpacz.

–	 Niech	 któryś	 przyniesie	 mi	 nóż	 –	 powiedział	 mostowym.	 –	 Zabierzcie	 jakiemuś zabitemu	żołnierzowi.	Ktoś	inny	niech	rozpali	ogień.





Mostowi	popatrzyli	po	sobie.

–	 Dunny,	 przynieś	 mi	 nóż	 –	 rozkazał	 Kaladin,	 przyciskając	 rękę	 do	 rany	 Gadola, próbując	powstrzymać	upływ	krwi.	–	Narm,	możesz	rozpalić	ogień?

–	Z	czego?	–	spytał	mężczyzna.

Kaladin	zdjął	kamizelę	i	koszulę,	tę	ostatnią	podał	Narmowi.

–	Wykorzystaj	ją	jako	rozpałkę	i	zbierz	parę	strzał.	Czy	ktoś	ma	krzesiwo?

Na	szczęście,	Moash	miał.	Mostowi	wszystko,	co	cenne,	nosili	przy	sobie	–	gdyby

zostawili	swoje	rzeczy	w	koszarach,	inni	mostowi	mogliby	je	ukraść.

–	 Szybko!	 –	 powiedział	 Kaladin.	 –	 Niech	 ktoś	 otworzy	 skałopąk	 i	 przyniesie	 mi tykwę	z	wodą.

Przez	chwilę	stali,	po	czym	zabrali	się	za	wypełnianie	jego	poleceń.	Być	może	byli

zbyt	 wstrząśnięci,	 by	 się	 sprzeciwiać.	 Kaladin	 rozerwał	 koszulę	 Gadola,	 odsłaniając ranę.	 Była	 naprawdę	 paskudna.	 Jeśli	 strzała	 przecięła	 jelita	 albo	 inne	 organy wewnętrzne…

Rozkazał	innemu	mostowemu	przyciskać	bandaż	do	czoła	Gadola,	by	powstrzymać

upływ	 krwi	 –	 wszystko,	 co	 tylko	 mogło	 mu	 pomóc	 –	 i	 obejrzał	 raniony	 bok	 z prędkością,	 którą	 nauczył	 go	 ojciec.	 Dunny	 szybko	 wrócił	 z	 nożem.	 Narm	 miał	 jednak problem	z	rozpaleniem	ognia.	Zaklął	i	znów	użył	krzesiwa.

Gadol	dostał	skurczy.	Kaladin	przycisnął	bandaże	do	rany,	czując	bezradność.	Przy

takiej	ranie	nie	miał	gdzie	założyć	opaski	uciskowej.	Nic	nie	mógł	zrobić	poza…

Gadol	zakrztusił	się,	plując	krwią.

–	Niszczą	samą	ziemię!	–	wysyczał,	a	oczy	miał	oszalałe.	–	Pragną	jej,	ale	w	swej

wściekłości	ją	zniszczą.	Jak	zazdrosny	człowiek	pali	swe	bogactwa,	by	nie	dostały	się w	ręce	jego	wrogów!	Nadchodzą!

Westchnął.	I	znieruchomiał,	jego	martwe	oczy	wpatrywały	się	w	niebo,	a	krwawa

ślina	 spływała	 po	 policzku.	 Jego	 ostatnie,	 niesamowite	 słowa	 wisiały	 nad	 nimi.	 W

pobliżu	żołnierze	walczyli	i	krzyczeli,	ale	mostowi	umilkli.

Kaladin	 siedział,	 jak	 zawsze	 otępiały	 z	 bólu	 straty.	 Ojciec	 powtarzał,	 że	 upływ czasu	uczyni	go	mniej	wrażliwym.

W	tej	kwestii	Lirin	się	mylił.

Czuł	się	taki	zmęczony…	Skała	i	Teft	szli	w	stronę	zagłębienia,	niosąc	ciało.

Nie	przynieśliby	go,	gdyby	nie	żył,	powiedział	sobie	Kaladin.	Myśl	o	tych,	którym

możesz	pomóc.

–	Podtrzymuj	ogień!	–	powiedział,	wskazując	na	Narma.	–	Nie	pozwól	mu	zgasnąć!

Niech	ktoś	rozgrzeje	to	ostrze.

Narm	 podskoczył,	 jakby	 dopiero	 zauważył,	 że	 udało	 mu	 się	 rozpalić	 malutkie

ognisko.	 Kaladin	 odwrócił	 się	 od	 martwego	 Gadola	 i	 zrobił	 miejsce	 dla	 Skały	 i	 Tefta.

Położyli	na	ziemi	zakrwawionego	Leytena.	Oddychał	płytko	i	miał	wbite	w	ciało	dwie

strzały,	 jedną	 w	 bark,	 a	 drugą	 w	 przeciwne	 ramię.	 Kolejna	 prześlizgnęła	 się	 po	 jego brzuchu,	a	ruch	sprawił,	że	rana	się	powiększyła.	Do	tego	wyglądało	na	to,	że	po	jego lewej	nodze	przejechał	koń	–	była	złamana,	a	skóra	pękła	w	jednym	miejscu.

–	 Pozostali	 trzej	 nie	 żyją	 –	 stwierdził	 Teft.	 –	 On	 prawie	 też.	 Niewiele	 możemy zrobić.	Ale	kazałeś	go	przynieść,	więc…

Kaladin	 natychmiast	 ukląkł	 i	 zaczął	 pracować	 szybko	 i	 skutecznie.	 Przycisnął

bandaż	 do	 boku	 i	 przytrzymał	 go	 w	 miejscu	 kolanem,	 po	 czym	 szybko	 obandażował

nogę,	rozkazując	jednemu	z	mostowych	przytrzymać	ją	w	miejscu	i	unieść	kończynę.

–	 Gdzie	 ten	 nóż!	 –	 wykrzyknął,	 próbując	 pośpiesznie	 zawiązać	 opaskę	 uciskową na	 ramieniu	 rannego.	 Musiał	 powstrzymać	 upływ	 krwi,	 ratowaniem	 ręki	 zajmie	 się później.

Młody	 Dunny	 podbiegł	 z	 rozgrzanym	 ostrzem.	 Kaladin	 uniósł	 bandaż	 z	 boku	 i

szybko	przypalił	ranę.	Leyten	był	nieprzytomny	i	oddychał	coraz	płycej.

–	Nie	umrzesz	–	mruknął	Kaladin.	–	Nie	umrzesz!

Jego	 umysł	 był	 otępiały,	 ale	 palce	 znały	 właściwe	 ruchy.	 Na	 chwilę	 znalazł	 się	 z powrotem	 na	 sali	 operacyjnej	 ojca,	 słuchając	 starannych	 instrukcji.	 Wyciął	 strzałę	 z ręki	Leytena,	ale	zostawił	tą	w	barku,	po	czym	odesłał	nóż	do	ponownego	podgrzania.

Peet	w	końcu	wrócił	z	tykwą.	Kaladin	chwycił	ją	i	oczyścił	ranę	nogi,	która	była

najbardziej	 paskudna.	 Kiedy	 nóż	 wrócił,	 Kaladin	 wyciągnął	 strzałę	 z	 barku	 i	 w	 miarę możliwości	 przypalił	 ranę,	 po	 czym	 zużył	 kolejny	 z	 szybko	 kończących	 się	 bandaży, żeby	opatrzyć	ranę.

Usztywnił	 nogę	 strzałami	 –	 tylko	 to	 mieli.	 Krzywiąc	 się,	 tę	 ranę	 również

przypalił.	Bolało	go,	że	musi	zostawić	tyle	blizn,	ale	nie	mógł	dopuścić	do	utraty	krwi.

Potrzebował	środka	odkażającego	–	kiedy	będzie	sobie	mógł	pozwolić	na	ten	śluz?

–	 Nie	 waż	 się	 umierać!	 –	 powiedział,	 ledwie	 świadom,	 że	 w	 ogóle	 się	 odzywa.

Szybko	 opatrzył	 ranę	 nogi,	 następnie	 wykorzystał	 igłę	 i	 jelito,	 żeby	 zaszyć	 ranę	 ręki.

Zabandażował	ją	i	rozwiązał	opaskę	uciskową.

W	 końcu	 usiadł	 i	 wyczerpany	 patrzył	 na	 rannego.	 Leyten	 nadal	 oddychał.	 Ile	 to jeszcze	potrwa?	Miał	małe	szanse.

Mostowi	 stali	 lub	 siedzieli	 wokół	 Kaladina,	 spoglądając	 na	 niego	 z	 dziwnym

szacunkiem.	Kaladin	podszedł	do	Hobbera	i	zajął	się	jego	raną	nogi.	Nie	trzeba	było	jej przypalać.	 Kaladin	 oczyścił	 ją,	 wyciągnął	 kilka	 drzazg	 i	 zaszył.	 Mężczyznę	 otaczały bólospreny,	malutkie	pomarańczowe	rączki	wysuwające	się	z	ziemi.

Kaladin	wyciął	najczystszą	część	bandaża,	którym	tamował	krwawienie	Gadola,	i

opatrzył	 nim	 Hobbera.	 Martwił	 go	 brak	 sterylności,	 ale	 nie	 miał	 wyboru.	 Następnie nastawił	ramię	Dabbida	za	pomocy	strzał,	które	przynieśli	inni	mostowi,	i	użył	koszuli mężczyzny,	 by	 je	 umocować.	 W	 końcu	 usiadł	 oparty	 o	 kamień	 i	 westchnął	 ze zmęczeniem.

Z	 tyłu	 rozlegał	 się	 brzęk	 metalu	 o	 metal	 i	 krzyki	 żołnierzy.	 Czuł	 się	 ogromnie zmęczony.	Zbyt	zmęczony,	żeby	zamknąć	oczy.	Chciał	tak	siedzieć	i	gapić	się	na	ziemię.

Teft	 usiadł	 obok	 niego.	 Posiwiały	 mężczyzna	 trzymał	 tykwę,	 w	 której	 wciąż

pozostało	trochę	płynu.

–	Napij	się,	chłopcze.	Potrzebujesz	tego.

–	 Powinniśmy	 oczyścić	 rany	 innych	 –	 stwierdził	 tępo	 Kaladin.	 –	 Zadrapania,

niektórzy	mieli	nawet	rozcięcia…	i	powinni…

–	Pij	–	powtórzył	z	naciskiem	Teft.

Kaladin	 zawahał	 się,	 po	 czym	 wypił	 wodę.	 Smakowała	 gorzko,	 jak	 roślina,	 z

której	ją	zabrano.

–	Gdzie	się	tak	nauczyłeś	leczyć?	–	spytał	mężczyzna.	Inni	mostowi	odwrócili	się

w	jego	stronę,	słysząc	to	pytanie.

–	Nie	zawsze	byłem	niewolnikiem	–	wyszeptał	Kaladin.

–	To,	co	zrobiłeś,	nic	nie	zmieni	–	powiedział	Skała,	podchodząc	do	nich.	Masywny

Rogożerca	 kucnął.	 –	 Gaz	 każe	 nam	 zostawiać	 rannych,	 którzy	 nie	 mogą	 sami	 iść.

Rozkaz	z	góry.

–	 Zajmę	 się	 Gazem	 –	 stwierdził	 Kaladin,	 opierając	 głowę	 o	 kamień.	 –	 Odnieście ten	 nóż	 do	 trupa,	 któremu	 go	 zabraliście.	 Nie	 chcę	 być	 oskarżony	 o	 kradzież.	 Kiedy nadejdzie	 czas,	 by	 odejść,	 chcę,	 żeby	 dwóch	 zajęło	 się	 Leytenem,	 a	 dwóch	 innych Hobberem.	 Przywiążemy	 ich	 do	 szczytu	 mostu	 i	 zaniesiemy.	 Przy	 rozpadlinach będziecie	 musieli	 szybko	 ich	 odwiązać,	 zanim	 przejdzie	 armia,	 a	 później	 znów przywiązać.	Ktoś	też	musi	prowadzić	Dabbida,	jeśli	nie	minie	mu	szok.

–	Gaz	się	na	to	nie	zgodzi	–	sprzeciwił	się	Skała.

Kaladin	zamknął	oczy,	odmawiając	dalszej	dyskusji.

Bitwa	 była	 bardzo	 długa.	 Kiedy	 nadszedł	 wieczór,	 Parshendi	 w	 końcu	 się

wycofali,	dzięki	swoim	nienaturalnie	potężnym	nogom	przeskakując	nad	rozpadlinami.

Rozległy	 się	 zwycięskie	 okrzyki	 żołnierzy	 Alethich.	 Kaladin	 zmusił	 się	 do	 wstania	 i ruszył	na	poszukiwanie	Gaza.	Minie	sporo	czasu,	nim	otworzą	poczwarkę	–	to	było	jak rozkuwanie	skały	–	i	musiał	zająć	się	sierżantem.

Odnalazł	 Gaza	 daleko	 za	 polem	 bitwy.	 Mężczyzna	 spojrzał	 na	 Kaladina	 jedynym okiem.

–	Ile	z	tej	krwi	jest	twojej?

Kaladin	spojrzał	w	dół	i	zorientował	się,	że	pokrywa	go	ciemna,	zaschła	krew,	w

większości	należąca	do	ludzi,	nad	którymi	pracował.	Nie	odpowiedział	na	pytanie.

–	Zabieramy	rannych	ze	sobą.

Gaz	potrząsnął	głową.

–	Jeśli	nie	mogą	iść,	zostają.	Stałe	rozkazy.	Nie	mój	wybór.

–	Zabieramy	ich	–	powtórzył	Kaladin,	ani	bardziej	stanowczo,	ani	głośniej.

–	 Oświecony	 Lamaril	 się	 na	 to	 nie	 zgodzi.	 –	 Lamaril	 był	 bezpośrednim

przełożonym	Gaza.

–	 Poślesz	 most	 numer	 cztery	 jako	 ostatni,	 by	 odprowadził	 rannych	 żołnierzy	 do obozu.	Lamaril	nie	pójdzie	z	tym	oddziałem,	ruszy	przodem	z	głównymi	siłami,	by	nie przegapić	uczty	Sadeasa.

Gaz	otworzył	usta.

–	 Moi	 ludzie	 będą	 poruszać	 się	 szybko	 –	 stwierdził	 Kaladin,	 nie	 dopuszczając	 go do	słowa.	–	Nikogo	nie	spowolnią.	–	Wyjął	ostatnią	kulę	z	kieszeni	i	podał	ją.	–	Nic	nie powiesz.

Gaz	wziął	kulę	i	prychnął.

–	Jedna	czysta	marka?	Myślisz,	że	to	wystarczy,	żebym	podjął	tak	wielkie	ryzyko?

–	Jeśli	nie	–	odparł	Kaladin,	wciąż	spokojnym	głosem	–	zabiję	cię	i	pozwolę,	żeby

mnie	stracili.

Gaz	zamrugał.

–	Nigdy	byś	nie…

Kaladin	 zrobił	 krok	 naprzód.	 Musiał	 wyglądać	 straszliwie,	 cały	 pokryty	 krwią.

Gaz	zbladł.	Następnie	zaklął,	unosząc	ciemną	kulę.

–	I	do	tego	jeszcze	bura	kula.

Kaladin	zmarszczył	czoło.	Był	pewien,	że	przed	całą	wyprawą	wciąż	świeciła.

–	To	twoja	wina.	Ty	mi	ją	dałeś.

–	 Te	 kule	 były	 napełniane	 poprzedniego	 wieczoru	 –	 stwierdził	 Gaz.	 –	 Przyszły prosto	ze	skarbca	oświeconego	Sadeasa.	Co	z	nimi	zrobiłeś?

Kaladin	 potrząsnął	 głową,	 zbyt	 zmęczony,	 żeby	 myśleć.	 Syl	 wylądowała	 na	 jego ramieniu,	kiedy	odwrócił	się	w	stronę	pozostałych	mostowych.

–	Kim	oni	są	dla	ciebie?!	–	zawołał	za	nim	Gaz.	–	Dlaczego	się	przejmujesz?!

–	To	moi	ludzie.

Pozostawił	Gaza	z	tyłu.

–	Nie	ufam	mu	–	stwierdziła	Syl,	oglądając	się	przez	ramię.	–	Mógłby	powiedzieć,

że	mu	groziłeś,	i	wysłać	ludzi,	żeby	cię	aresztowali.

–	 Może	 i	 tak	 –	 odparł	 Kaladin.	 –	 Chyba	 muszę	 wierzyć,	 że	 będzie	 chciał	 więcej łapówek.

Kaladin	 szedł	 dalej,	 nasłuchując	 zwycięskich	 okrzyków	 i	 jęków	 rannych.	 Na

płaskowyżach	 leżały	 sterty	 trupów,	 zebrane	 wzdłuż	 krawędzi	 rozpadliny,	 wokół

mostów	bowiem	toczyły	się	najcięższe	walki.	Parshendi	jak	zawsze	pozostawili	swoich

zabitych.	Ludzie	wysyłali	drużyny	mostowe	i	żołnierzy,	by	spalili	ciała	i	posłali	dusze w	drogę	do	życia	po	życiu,	gdzie	najlepsi	z	nich	mieli	walczyć	w	armii	Heroldów.

–	 Kule	 –	 powiedziała	 Syl,	 nadal	 patrząc	 na	 Gaza.	 –	 Nie	 wydaje	 mi	 się,	 by	 można było	na	to	liczyć.

–	Może	tak,	może	nie.	Widziałem,	jak	na	nie	patrzy.	Chce	pieniędzy,	które	mu	daję.

Może	 tak	 bardzo,	 że	 utrzyma	 go	 to	 w	 ryzach.	 –	 Kaladin	 potrząsnął	 głową.	 –	 To,	 co powiedziałaś	wcześniej,	jest	prawdą.	Ludzie	są	niegodni	zaufania	w	wielu	kwestiach.

Ale	ich	chciwość	jest	czymś,	na	co	zawsze	można	liczyć.

To	 była	 gorzka	 myśl.	 Ale	 też	 i	 dzień	 był	 gorzki.	 Pełen	 nadziei	 jasny	 początek	 i krwawy	zachód	słońca.

Jak	każdego	dnia.



Mapa	obozów	wojskowych	Alethich	dzieła	Vandonasa,	który	raz	odwiedził	obozy	i

namalował	być	może	nieco	wyidealizowany	obraz.



Ati	 był	 niegdyś	 dobrym	 i	 szczodrym	 człowiekiem,	 a	 wiesz	 przecież,	 jaki	 się	 stał.

Rayse,	 wręcz	 przeciwnie,	 należał	 do	 najbardziej	 obmierzłych,	 sprytnych	 i niebezpiecznych	jednostek,	jakie	miałem	okazję	poznać.

–	 Tak,	 został	 przecięty	 –	 stwierdził	 korpulentny	 rymarz,	 unosząc	 popręg	 w

obecności	Adolina.	–	Zgodzisz	się,	Yis?

Drugi	 rymarz	 pokiwał	 głową.	 Yis	 był	 żółtookim	 Irialim	 obdarzonym	 złotymi

włosami.	Nie	blond,	lecz	właśnie	złotymi.	Miały	nawet	metaliczny	poblask.	Obcinał	je

krótko	i	nosił	czapkę.	Najwyraźniej	nie	chciał,	by	zwracały	uwagę.	Wielu	uważało,	że

kosmyk	włosów	Irialich	przynosi	szczęście.

Jego	towarzysz,	Avaran,	był	ciemnookim	Alethim	i	nosił	fartuch	na	kamizeli.	Jeśli

pracowali	 razem	 zgodnie	 z	 tradycją,	 jeden	 zajmował	 się	 większymi	 i	 bardziej solidnymi	 towarami	 –	 na	 przykład	 siodłami	 –	 drugi	 zaś	 specjalizował	 się	 w drobiazgach	 wymagających	 dokładności.	 W	 głębi	 trudziła	 się	 grupa	 uczniów,	 tnąc	 i szyjąc	świńskie	skóry.

–	Przecięty	–	zgodził	się	Yis,	odbierając	popręg	od	Avarana.	–	Potwierdzam.

–	 A	 niech	 mnie	 Potępienie	 weźmie	 –	 mruknął	 Adolin.	 –	 Chcecie	 powiedzieć,	 że Elhokar	miał	rację?

–	Adolinie	–	zabrzmiał	z	tyłu	kobiecy	głos	–	mówiłeś,	że	pójdziemy	na	spacer.

–	I	to	właśnie	robimy	–	odparł,	odwracając	się	z	uśmiechem.

Janala	 stała	 z	 założonymi	 rękami.	 Miała	 na	 sobie	 gładką	 żółtą	 suknię	 w

nienagannym	 stylu,	 z	 boku	 zapinaną	 na	 guziki	 i	 z	 otaczającym	 szyję	 sztywnym kołnierzem	wyszywanym	szkarłatną	nicią.

–	 Sądziłabym	 –	 powiedziała	 –	 że	 spacer	 będzie	 się	 wiązał	 z	 dłuższym

spacerowaniem.

–	 Hm	 –	 odparł.	 –	 Tak.	 Wkrótce	 do	 tego	 przejdziemy.	 Będzie	 wspaniale.	 Mnóstwo paradowania,	przechadzania	się	i,	no…

–	Promenowania?	–	zasugerował	rymarz	Yis.

–	Czy	to	nie	rodzaj	napitku?	–	spytał	Adolin.

–	Nie,	oświecony.	Jestem	pewien,	że	to	inne	określenie	na	spacerowanie.

–	 Cóż.	 W	 takim	 razie	 tego	 też	 będzie	 dużo.	 Promenowania.	 Uwielbiam

promenowanie.	 –	 Podrapał	 się	 po	 brodzie,	 odbierając	 popręg.	 –	 Jak	 bardzo	 jesteście tego	pewni?

–	Nie	ma	tu	miejsca	na	wątpliwości,	oświecony	–	stwierdził	Avaran.	–	To	nie	jest

proste	rozerwanie.	Powinniście	być	ostrożniejsi.

–	Ostrożniejsi?

–	 Owszem.	 Upewnijcie	 się,	 że	 żadne	 luźne	 klamry	 nie	 ocierają	 się	 o	 skórę, wbijając	 się	 w	 nią.	 W	 tym	 wypadku	 wygląda,	 że	 to	 wina	 siodła.	 Czasami	 ludzie pozwalają,	 żeby	 popręgi	 wisiały	 luźno,	 kiedy	 odkładają	 siodło	 na	 noc,	 a	 one	 zostaną czymś	przyciśnięte.	Podejrzewam,	że	stąd	właśnie	wzięło	się	to	nacięcie.

–	Aha.	To	znaczy,	że	nie	został	przecięty	celowo?	–	spytał	Adolin.

–	Być	może	–	odparł	Avaran.	–	Ale	kto	miałby	przeciąć	taki	popręg?

W	 rzeczy	 samej,	 pomyślał	 Adolin.	 Pożegnał	 obu	 rymarzy,	 wsunął	 pasek	 skóry	 do kieszeni	 i	 podał	 łokieć	 Janali.	 Ujęła	 go	 swobodną	 dłonią,	 wyraźnie	 zadowolona,	 że może	w	końcu	opuścić	warsztat	rymarski.	Wypełniał	go	słaby	smród,	choć	oczywiście nie	mógł	się	równać	z	garbarnią.	Adolin	widział,	jak	kilka	razy	sięgała	po	chusteczkę, jakby	chciała	ją	unieść	do	nosa.

Wyszli	 na	 popołudniowe	 słońce.	 Tibon	 i	 Marks	 –	 dwaj	 jasnoocy	 członkowie

Kobaltowej	 Gwardii	 –	 czekali	 na	 zewnątrz	 razem	 ze	 służącą	 Janali,	 ciemnooką	 Azirką imieniem	Falksi.	Cała	trójka	podążyła	za	Adolinem	i	Janalą,	gdy	wyszli	na	ulice	obozu.

Falksi	narzekała	pod	nosem	na	brak	odpowiedniego	palankinu	dla	swojej	pani.

Janali	to	nie	przeszkadzało.	Oddychała	głęboko	i	trzymała	się	jego	ramienia.	Była

bardzo	 ładna,	 nawet	 jeśli	 lubiła	 mówić	 o	 sobie.	 Gadatliwość	 była	 cechą,	 która zazwyczaj	podobała	mu	się	w	kobietach,	ale	tym	razem	miał	problemy	ze	skupieniem uwagi,	kiedy	Janala	zaczęła	mu	opowiadać	najnowsze	dworskie	plotki.

Popręg	został	rozcięty,	ale	obaj	rymarze	założyli,	że	to	przypadek.	Co	sugerowało,

że	 już	 widzieli	 takie	 rozcięcia.	 Luźny	 pas	 albo	 inny	 niefortunny	 wypadek

doprowadzający	do	nacięcia	skóry.

Tyle	 tylko,	 że	 tym	 razem	 nacięcie	 sprawiło,	 że	 król	 został	 zrzucony	 z	 siodła	 w trakcie	bitwy.	Czy	coś	mogło	się	w	tym	kryć?

–	…nie	sądzisz,	Adolinie?	–	spytała	Janala.

–	Bez	wątpienia	–	odparł,	słuchając	jednym	uchem.

–	To	znaczy,	że	z	nim	porozmawiasz?

–	Hę?

–	Z	ojcem.	Poprosisz	go,	żeby	czasem	pozwalał	swoim	ludziom	zrezygnować	z	tego

koszmarnie	niemodnego	munduru?

–	Cóż,	on	jest	wielkim	zwolennikiem	tego	pomysłu	–	zauważył	Adolin.	–	Poza	tym

wcale	nie	jest	taki	niemodny.

Janala	tylko	na	niego	popatrzyła.

–	No	dobrze	–	przyznał.	–	Jest	trochę	ponury.

Podobnie	jak	każdy	wysokiej	rangi	jasnooki	oficer	w	armii	Dalinara,	tak	i	Adolin

nosił	 prosty	 niebieski	 strój	 wojskowego	 kroju.	 Długi,	 jednolicie	 niebieski	 płaszcz, pozbawiony	 haftów,	 i	 sztywne	 spodnie	 w	 czasach,	 kiedy	 modne	 były	 kamizelki, jedwabne	 akcenty	 i	 szale.	 Do	 tego	 haftowana,	 rzucająca	 się	 w	 oczy	 para	 glifów Kholinów	na	bokach	i	piersi,	i	front	zapinany	po	bokach	na	srebrne	guziki.	Był	prosty, rozpoznawalny	na	pierwszy	rzut	oka,	ale	bardzo	niewyszukany.

–	 Ludzie	 kochają	 twojego	 ojca,	 Adolinie	 –	 powiedziała	 Janala.	 –	 Ale	 jego

wymagania	stają	się	męczące.

–	Wiem.	Uwierz	mi.	Nie	sądzę	jednak,	bym	zdołał	skłonić	go	do	zmiany	zdania.

Jak	 jej	 to	 wyjaśnić?	 Mimo	 trwającej	 od	 sześciu	 lat	 wojny	 Dalinar	 przestrzegał

Kodeksu	z	nie	mniejszą	determinacją.	Jego	oddanie	wręcz	rosło.

Adolin	w	końcu	zaczynał	to	rozumieć.	Ukochany	brat	Dalinara	miał	jedną	ostatnią

prośbę	 –	 kieruj	 się	 Kodeksem.	 To	 prawda,	 ta	 prośba	 odnosiła	 się	 do	 jednego wydarzenia,	ale	ojciec	znany	był	z	popadania	w	skrajności.

Adolin	wolałby	jedynie,	żeby	nie	miał	takich	samych	wymagań	wobec	wszystkich

innych.	 Pojedynczo	 nakazy	 Kodeksu	 były	 drobnymi	 niedogodnościami	 –	 zawsze	 noś mundur	w	miejscu	publicznym,	nigdy	się	nie	upijaj,	unikaj	pojedynków.	Wzięte	razem robiły	się	uciążliwe.

Jego	 odpowiedź	 przerwał	 dźwięk	 rogów.	 Adolin	 nadstawił	 uszu,	 obrócił	 się	 i

spojrzał	 na	 wschód	 w	 stronę	 Strzaskanych	 Równin.	 Odliczył	 kolejną	 serię	 rogów.

Zauważono	 poczwarkę	 na	 płaskowyżu	 jeden	 cztery	 siedem.	 Na	 taką	 odległość	 mogli zaatakować!

Wstrzymał	oddech,	czekając	na	trzecią	serię	rogów,	wzywającą	armię	Dalinara	do

bitwy.	Ale	najpierw	jego	ojciec	musiał	wydać	rozkaz.

W	 głębi	 duszy	 wiedział,	 że	 te	 rogi	 nie	 zabrzmią.	 Jeden	 cztery	 siedem	 znajdował

się	na	tyle	blisko	obozu	Sadeasa,	że	drugi	arcyksiążę	na	pewno	spróbuje	tam	dotrzeć.

Dalej,	ojcze,	pomyślał	Adolin.	Możemy	się	z	nim	ścigać.

Rogi	nie	zagrały.

Adolin	 spojrzał	 na	 Janalę.	 Wybrała	 muzykę	 jako	 swoje	 Powołanie	 i	 nie	 zwracała większej	uwagi	na	wojnę,	choć	jej	ojciec	był	jednym	z	oficerów	kawalerii	Dalinara.	Jej mina	świadczyła	jednak,	że	nawet	ona	zrozumiała,	co	oznaczał	brak	trzeciego	rogu.

Dalinar	Kholin	po	raz	kolejny	zdecydował	się	nie	walczyć.

–	 Chodź	 –	 powiedział	 Adolin,	 odwracając	 się	 i	 ruszając	 w	 inną	 stronę,	 niemal ciągnąc	Janalę	za	sobą.	–	Chciałbym	sprawdzić	coś	jeszcze.

*

Dalinar	stał	z	rękami	założonymi	za	plecami,	spoglądając	na	Strzaskane	Równiny.

Znajdował	 się	 na	 jednym	 z	 niższych	 tarasów	 otaczających	 pałac	 Elhokara	 –	 król	 nie zamieszkał	w	jednym	z	dziesięciu	obozów,	lecz	w	niewielkim	kompleksie	wzniesionym na	pobliskim	wzgórzu.	Wspinaczkę	Dalinara	do	pałacu	przerwał	dźwięk	rogów.

Stał	 wystarczająco	 długo,	 by	 zobaczyć	 armię	 Sadeasa	 zbierającą	 się	 w	 jego

obozie.	Dalinar	mógłby	posłać	żołnierza,	by	przygotował	jego	ludzi.	Był	wystarczająco blisko.

–	Oświecony?	–	spytał	ktoś	z	boku.	–	Życzycie	sobie	kontynuować?

Chroń	go	na	swój	sposób,	Sadeasie,	pomyślał	Dalinar.	Ja	go	będę	chronił	na	swój.

–	Tak,	Teshav	–	odparł	i	ruszył	dalej	drogą	wspinającą	się	zakosami.

Teshav	 dołączyła	 do	 niego.	 Swoje	 typowe	 dla	 Alethich	 czarne	 włosy,	 choć

przetykane	 jasnymi	 pasemkami,	 upinała	 w	 skomplikowanej	 fryzurze.	 Miała	 fiołkowe oczy,	 a	 na	 jej	 ściągniętej	 twarzy	 malowała	 się	 troska.	 Było	 to	 zupełnie	 normalne	 – zdawało	się,	że	zawsze	musi	się	czymś	martwić.

Teshav	 i	 towarzysząca	 jej	 skryba	 były	 żonami	 jego	 oficerów.	 Dalinar	 ufał	 im.

Przeważnie.	 Trudno	 było	 mu	 całkowicie	 zaufać	 komukolwiek.	 Przestań,	 pomyślał.

Zaczynasz	się	zachowywać	równie	paranoicznie	jak	król.

Mimo	to	ucieszyłby	go	powrót	Jasnah.	Gdyby	zdecydowała	się	wrócić.	Niektórzy	z

wyższych	 oficerów	 sugerowali,	 że	 powinien	 znów	 się	 ożenić,	 choćby	 po	 to,	 by	 mieć własną	 skrybę.	 Sądzili,	 że	 odrzuca	 ich	 sugestie	 z	 miłości	 do	 pierwszej	 żony.	 Nie wiedzieli,	 że	 odeszła,	 zniknęła	 z	 jego	 umysłu,	 pozostawiając	 plamę	 mgły	 w	 pamięci.

Choć	 w	 pewnym	 sensie	 oficerowie	 mieli	 rację.	 Wahał	 się	 przed	 powtórnym

małżeństwem,	ponieważ	nie	podobała	mu	się	myśl,	że	ją	zastąpi.	Wszystko,	co	wiązało

się	 z	 żoną,	 zostało	 mu	 odebrane.	 Pozostała	 tylko	 luka,	 a	 wypełnienie	 jej	 po	 to,	 by zyskać	skrybę,	wydawało	mu	się	bezduszne.

Dalinar	 ruszył	 dalej.	 Poza	 dwiema	 kobietami	 towarzyszył	 mu	 Renarin	 i	 trzech członków	 Kobaltowej	 Gwardii.	 Ci	 ostatni	 nosili	 ciemnoniebieskie	 filcowe	 czapki, płaszcze	zakrywające	srebrne	napierśniki	i	ciemnoniebieskie	spodnie.	Byli	jasnookimi niskiej	rangi,	którzy	mogli	nosić	miecze.

–	 Oświecony	 –	 odezwała	 się	 Teshav	 –	 oświecony	 Adolin	 prosił	 mnie,	 żebym

przekazała	 raport	 na	 temat	 przebiegu	 śledztwa	 w	 sprawie	 popręgu.	 W	 tej	 chwili rozmawia	 z	 rymarzami,	 ale	 na	 razie	 nie	 ma	 zbyt	 wiele	 do	 powiedzenia.	 Nikt	 nie widział,	 by	 ktokolwiek	 majstrował	 przy	 siodle	 albo	 koniu	 Jego	 Wysokości.	 Nasi szpiedzy	twierdzą,	że	nikt	w	innych	obozach	nie	przechwala	się	zbytnio,	a	jak	na	razie nie	 odkryliśmy,	 by	 ktokolwiek	 w	 naszym	 obozie	 otrzymał	 nagle	 większą	 sumę pieniędzy.

–	Stajenni?

–	 Twierdzą,	 że	 sprawdzili	 siodło	 –	 odparła	 –	 ale	 przyciśnięci	 przyznają,	 że	 nie pamiętają,	 czy	 dokładnie	 sprawdzili	 również	 popręg.	 –	 Pokręciła	 głową.	 –	 Dźwiganie Odpryskowego	 wywiera	 wielki	 nacisk	 na	 wierzchowca	 i	 siodło.	 Gdyby	 tylko	 dało	 się okiełznać	więcej	ryshadyjskich…

–	 Sądzę,	 że	 prędzej	 udałoby	 ci	 się	 okiełznać	 burze,	 jasności.	 Cóż,	 jak	 sądzę,	 to dobre	 wieści.	 Lepiej	 dla	 nas	 wszystkich,	 jeśli	 ta	 cała	 sprawa	 z	 popręgiem	 okaże	 się niczym.	Jest	jeszcze	jedna	kwestia,	którą	chciałbym,	żebyś	się	zajęła.

–	Z	przyjemnością,	oświecony.

–	 Arcyksiążę	 Aladar	 zaczął	 wspominać	 o	 udaniu	 się	 na	 krótkie	 wakacje	 do

Alethkaru.	Chcę	wiedzieć,	czy	mówi	poważnie.

–	Tak,	oświecony.	–	Teshav	pokiwała	głową.	–	Czy	to	byłby	problem?

–	Szczerze	mówiąc,	nie	jestem	pewien.

Nie	 ufał	 arcyksiążętom,	 ale	 kiedy	 miał	 ich	 wszystkich	 tutaj,	 mógł	 ich

obserwować.	 Gdyby	 jeden	 powrócił	 do	 Alethkaru,	 mógłby	 tam	 spiskować	 do	 woli.

Oczywiście,	 nawet	 krótkie	 odwiedziny	 mogłyby	 pomóc	 w	 ustabilizowaniu	 sytuacji	 w ojczyźnie.

Co	 było	 ważniejsze?	 Stabilność	 czy	 możliwość	 pilnowania	 pozostałych?	 Krwi

przodków	 moich,	 pomyślał.	 Nie	 zostałem	 stworzony	 do	 polityki	 i	 spisków.	 Stworzono mnie,	bym	dzierżył	miecz	i	szarżował	na	wroga.

I	tak	wiedział,	co	trzeba	zrobić.

–	O	ile	pamiętam,	masz	informacje	dotyczące	królewskich	rachunków,	Teshav?

–	W	rzeczy	samej	–	odpowiedziała,	nie	przerywając	marszu.	–	Sprawdzenie	ksiąg

rachunkowych	 okazało	 się	 mądrym	 posunięciem,	 wygląda	 bowiem	 na	 to,	 że	 trzej	 z arcyksiążąt,	to	jest	Thanadal,	Hatham	i	Vamah,	znacznie	opóźniają	się	z	płatnościami.

Poza	 waszą	 osobą,	 jedynie	 arcyksiążę	 Sadeas	 zapłacił	 z	 góry,	 co	 jest	 zasadą obowiązującą	w	czasie	wojny.

Dalinar	pokiwał	głową.

–	 Im	 dłużej	 trwa	 ta	 wojna,	 tym	 swobodniej	 czują	 się	 arcyksiążęta.	 Zaczynają zadawać	 pytania.	 Dlaczego	 płacić	 wysokie	 wojenne	 stawki	 za	 użycie	 Duszników?

Dlaczego	by	nie	ściągnąć	tu	rolników	i	nie	zacząć	uprawiać	własnej	żywności?

–	 Proszę	 o	 wybaczenie,	 oświecony	 –	 odezwała	 się	 Teshav,	 gdy	 wyszli	 za	 róg.	 Jej skryba	 szła	 za	 nimi,	 w	 teczce	 miała	 kilka	 rejestrów	 przypiętych	 do	 podkładek.	 –	 Ale czy	naprawdę	chcemy	do	tego	zniechęcać?	Drugie	źródło	zaopatrzenia	może	być	cenne jako	zabezpieczenie.

–	 Kupcy	 stanowią	 zabezpieczenie	 –	 stwierdził	 Dalinar.	 –	 Między	 innymi	 dlatego ich	 nie	 przegoniłem.	 Inne	 by	 mi	 nie	 przeszkadzało,	 ale	 Duszniki	 to	 jedyna	 kontrola, jaką	 mamy	 nad	 arcyksiążętami.	 Gavilarowi	 byli	 winni	 lojalność,	 ale	 wobec	 jego	 syna jej	 nie	 czują.	 –	 Dalinar	 zmrużył	 oczy.	 –	 To	 ważna	 kwestia,	 Teshav.	 Przeczytałaś	 źródła historyczne,	które	ci	poleciłem?

–	Tak,	oświecony.

–	 Zatem	 wiesz.	 Najbardziej	 niebezpiecznym	 momentem	 w	 historii	 królestwa	 jest okres	 rządów	 dziedzica	 jego	 założyciela.	 Podczas	 panowania	 człowieka	 takiego	 jak Gavilar	 ludzie	 pozostają	 lojalni	 z	 szacunku	 dla	 niego.	 W	 późniejszych	 pokoleniach zaczynają	 się	 z	 kolei	 postrzegać	 jako	 część	 królestwa,	 zjednoczona	 siła,	 która	 trzyma się	razem	dzięki	tradycji.

–	 Ale	 rządy	 syna…	 to	 niebezpieczny	 punkt.	 Nie	 ma	 już	 Gavilara,	 który	 trzyma wszystko	 razem,	 ale	 nie	 ma	 jeszcze	 tradycji	 królestwa	 Alethkaru.	 Musimy	 wytrzymać na	tyle	długo,	by	arcyksiążęta	zaczęli	postrzegać	siebie	jako	część	większej	całości.

–	Tak,	oświecony.

Nie	 kwestionowała	 jego	 słów.	 Teshav	 była	 wobec	 niego	 lojalna,	 podobnie	 jak

większość	oficerów.	Nie	pytali,	dlaczego	jest	dla	niego	tak	ważne,	by	dziesięć	księstw postrzegało	 się	 jako	 jeden	 naród.	 Może	 zakładali,	 że	 to	 ze	 względu	 na	 Gavilara.	 I	 w rzeczy	 samej,	 marzenie	 brata	 o	 zjednoczonym	 Alethkarze	 miało	 swój	 wpływ.	 Było jednak	coś	jeszcze.

„Nadchodzi	Wieczna	Burza.	Prawdziwe	Spustoszenie.	Noc	Smutków”.

Stłumił	 dreszcz.	 Wizje	 z	 pewnością	 nie	 dawały	 mu	 do	 zrozumienia,	 że	 ma	 dużo czasu	na	przygotowania.

–	 Przygotuj	 pismo	 w	 imieniu	 króla	 –	 powiedział	 –	 zmniejszające	 opłaty	 za

korzystanie	 z	 Duszników	 dla	 tych,	 którzy	 płacili	 w	 terminie.	 To	 powinno	 obudzić pozostałych.	 Daj	 je	 skrybom	 Elhokara,	 niech	 mu	 to	 wyjaśnią.	 Mam	 nadzieję,	 że zrozumie.

–	Tak,	oświecony	–	odparła	Teshav.	–	Jeśli	wolno	mi	zauważyć,	byłam	zaskoczona

sugestią,	bym	przeczytała	te	źródła	historyczne.	W	przeszłości	takie	rzeczy	nie	leżały w	kręgu	waszych	zainteresowań.

–	Ostatnio	robię	wiele	rzeczy,	które	nie	leżą	w	kręgu	moich	zainteresowań	ani	nie

odpowiadają	 talentom.	 –	 Dalinar	 skrzywił	 się.	 –	 Mój	 brak	 kompetencji	 nie	 wpływa	 na potrzeby	królestwa.	Czy	zebrałaś	raporty	o	napadach	w	okolicach?

–	Tak,	jasności…	Liczby	są	niepokojące.

–	 Powiedz	 mężowi,	 że	 przekazuję	 mu	 dowodzenie	 nad	 czwartym	 batalionem.

Chcę,	 żebyście	 we	 dwoje	 opracowali	 lepszy	 schemat	 patroli	 na	 Niczyich	 Wzgórzach.

Jak	długo	władca	Alethkaru	jest	obecny	w	tych	okolicach,	nie	pozwolę,	by	to	był	kraj

bezprawia.

–	 Tak,	 jasności	 –	 odparła	 Teshav.	 –	 Uświadamiacie	 sobie,	 że	 oznacza	 to

poświęcenie	całych	dwóch	batalionów	na	patrole?

–	 Tak.	 –	 Dalinar	 prosił	 o	 pomoc	 innych	 arcyksiążąt.	 Ich	 reakcje	 wahały	 się	 od zaskoczenia	do	rozbawienia.	Żaden	nie	dał	mu	żołnierzy.

–	 A	 ponadto	 batalion	 przeznaczony	 do	 utrzymania	 porządku	 na	 terenach	 między obozami	 i	 zewnętrznych	 targowiskach	 –	 dodała	 Teshav.	 –	 W	 sumie	 to	 ponad	 jedna czwarta	waszych	sił.

–	 Rozkaz	 pozostaje	 w	 mocy,	 Teshav	 –	 odparł.	 –	 Zajmij	 się	 tym.	 Ale	 najpierw chciałbym	 jeszcze	 omówić	 z	 tobą	 kilka	 kwestii	 związanych	 z	 rachunkami.	 Idź	 do	 sali ksiąg	i	zaczekaj	tam	na	nas.

Ukłoniła	się.

–	Oczywiście,	oświecony.

Odeszła	z	podopieczną.

Renarin	podszedł	do	Dalinara.

–	Nie	była	zadowolona,	ojcze.

–	 Wolałaby,	 żeby	 jej	 mąż	 walczył	 –	 odparł	 Dalinar.	 –	 Wszyscy	 mają	 nadzieję,	 że zdobędę	kolejne	Ostrze	Odprysku,	a	później	im	je	oddam.

Parshendi	mieli	Odpryski.	Nieliczne,	ale	nawet	jeden	byłby	zaskakujący.	Nikt	nie

umiał	 wyjaśnić,	 gdzie	 je	 zdobyli.	 Dalinar	 podczas	 pierwszego	 roku	 zdobył	 Ostrze	 i Pancerz	 Odprysku	 na	 Parshendich.	 Oba	 oddał	 Elhokarowi,	 by	 nagrodzić	 wojownika, który	jego	zdaniem	byłby	najbardziej	użyteczny	dla	Alethkaru	i	wysiłku	wojennego.

Dalinar	odwrócił	się	i	wszedł	do	pałacu.	Strażnicy	zasalutowali	mu	i	Renarinowi.

Młodzieniec	 patrzył	 przed	 siebie.	 Niektórzy	 uważali	 go	 za	 pozbawionego	 uczuć,	 ale Dalinar	wiedział,	że	był	jedynie	zamyślony.

–	 Chciałem	 porozmawiać	 z	 tobą,	 synu	 –	 odezwał	 się.	 –	 O	 walce	 w	 poprzednim tygodniu.

Renarin	 spuścił	 wzrok	 ze	 wstydem,	 a	 kąciki	 jego	 ust	 się	 wykrzywiły.	 Ależ	 tak, miał	uczucia.	Jedynie	nie	okazywał	ich	tak	często	jak	pozostali.

–	 Wiesz,	 że	 nie	 powinieneś	 się	 tak	 rzucić	 na	 pole	 walki	 –	 powiedział	 surowo Dalinar.	–	Przepastna	bestia	mogła	cię	zabić.

–	A	co	ty	byś	zrobił,	ojcze,	gdybym	to	ja	był	w	niebezpieczeństwie?

–	 Nie	 mam	 nic	 przeciwko	 twojej	 odwadze,	 chodzi	 mi	 o	 mądrość.	 A	 gdybyś	 miał

jeden	z	tych	twoich	ataków?

–	To	może	potwór	zrzuciłby	mnie	z	płaskowyżu	–	odparł	z	goryczą	Renarin	–	i	nie

marnowałbym	już	niczyjego	czasu.

–	Nie	mów	tak!	Nawet	żartem.

–	A	czy	to	był	żart?	Ojcze,	nie	umiem	walczyć.

–	Walka	nie	jest	jedyną	wartościową	rzeczą,	jaką	może	zając	się	człowiek.

Żarliwcy	mówili	to	bardzo	dobitnie.	Owszem,	najwyższym	Powołaniem	mężczyzny

było	 dołączenie	 w	 życiu	 pośmiertnym	 do	 bitwy	 o	 odzyskanie	 Sal	 Spokoju,	 ale

Wszechmocny	 doceniał	 wybitne	 osiągnięcia	 każdego	 mężczyzny	 i	 kobiety,	 niezależnie od	tego,	co	robili.

Należało	 dać	 z	 siebie	 wszystko,	 wybrać	 zawód	 i	 atrybut	 Wszechmocnego	 do

naśladowania.	 Powołanie	 i	 Chluba,	 tak	 mówiono.	 Pracowało	 się	 ciężko	 w	 swoim zawodzie	i	próbowało	żyć	zgodnie	z	tym	jednym	ideałem.	Wszechmocny	to	przyjmował, szczególnie	 jeśli	 było	 się	 jasnookim	 –	 im	 lepsza	 krew	 jasnookiego,	 tym	 więcej	 miał

wrodzonej	Chluby.

Powołaniem	 Dalinara	 było	 zostać	 przywódcą,	 a	 jego	 wybraną	 Chlubę	 stanowiła

determinacja.	 Jedno	 i	 drugie	 wybrał	 w	 młodości,	 choć	 teraz	 postrzegał	 je	 inaczej	 niż kiedyś.

–	 Oczywiście,	 masz	 rację,	 ojcze	 –	 odezwał	 się	 Renarin.	 –	 Nie	 jestem	 pierwszym synem	 bohatera,	 który	 urodził	 się	 pozbawiony	 wszelkiego	 talentu	 wojskowego.	 Inni sobie	 poradzili.	 Ja	 też.	 Pewnie	 skończę	 jako	 pan	 miasta	 w	 małym	 miasteczku.

Zakładając,	 że	 nie	 ukryję	 się	 w	 kręgu	 wyznawców.	 –	 Chłopiec	 znów	 spojrzał	 przed siebie.

Wciąż	 myślę	 o	 nim	 jako	 o	 „chłopcu”,	 uświadomił	 sobie	 Dalinar.	 Choć	 osiągnął

dwudziesty	 rok	 życia.	 Trefniś	 miał	 rację.	 Nie	 doceniał	 Renarina.	 Jak	 ja	 bym zareagował,	 gdyby	 nie	 wolno	 mi	 było	 walczyć?	 Trzymał	 się	 na	 tyłach	 z	 kobietami	 i kupcami?

Dalinar	czułby	gorycz,	szczególnie	wobec	Adolina.	W	rzecz	samej,	w	dzieciństwie

często	 zazdrościł	 Gavilarowi.	 Renarin	 jednak	 był	 lojalny	 wobec	 starszego	 brata.

Prawie	 oddawał	 mu	 część.	 I	 był	 na	 tyle	 odważny,	 by	 rzucić	 się	 bez	 wahania	 na	 pole bitwy,	 na	 którym	 stwór	 z	 koszmarów	 miażdżył	 włóczników	 i	 odrzucał	 na	 boki Odpryskowych.

Starszy	Kholin	odchrząknął.

–	Może	nadszedł	czas,	byś	znów	spróbował	ćwiczyć	z	mieczem.

–	Słabość	krwi…

–	 Nie	 będzie	 miała	 znaczenia,	 jeśli	 dostaniesz	 Pancerz	 i	 Ostrze	 –	 stwierdził

Dalinar.	–	Pancerz	czyni	każdego	silnym,	a	Ostrze	Odprysku	jest	lekkie	jak	powietrze.

–	 Ojcze	 –	 odparł	 beznamiętnie	 Renarin	 –	 nigdy	 nie	 zostanę	 Odpryskowym.	 Sam mówiłeś,	 że	 Ostrza	 i	 Pancerze,	 które	 zdobywamy	 na	 Parshendich,	 muszą	 trafić	 do najgodniejszych	wojowników.

–	 Żaden	 z	 innych	 arcyksiążąt	 nie	 oddaje	 swoich	 łupów	 królowi	 –	 sprzeciwił	 się Dalinar.	 –	 A	 kto	 mógłby	 mieć	 do	 mnie	 pretensje,	 gdybym	 raz	 jeden	 zrobił	 prezent synowi?

Renarin	 zatrzymał	 się	 w	 korytarzu.	 Oczy	 miał	 szeroko	 otwarte,	 a	 na	 twarzy

malowało	się	przejęcie.

–	Mówisz	poważnie?

–	Przysięgam	ci,	synu.	Jeśli	uda	mi	się	zdobyć	kolejne	Ostrze	i	Pancerz,	trafią	do

ciebie.	–	Uśmiechnął	się.	–	Szczerze	mówiąc,	zrobiłbym	to	choćby	po	to,	żeby	zobaczyć minę	 Sadeasa,	 kiedy	 zostaniesz	 pełnym	 Odpryskowym.	 Poza	 tym,	 kiedy	 twoja	 siła stanie	 się	 równa	 pozostałym,	 spodziewam	 się,	 że	 dzięki	 wrodzonym	 zdolnościom zabłyśniesz.

Renarin	 uśmiechnął	 się.	 Pancerz	 Odprysku	 nie	 mógł	 rozwiązać	 wszelkich

problemów,	ale	Renarin	dostałby	swoją	szansę.	Dalinar	już	się	o	to	zatroszczy.	Wiem,

jak	 to	 jest	 być	 drugim	 synem,	 pomyślał,	 gdy	 ruszyli	 dalej	 w	 stronę	 królewskich komnat,	 przyćmionym	 przez	 starszego	 brata,	 którego	 kochasz	 i	 któremu	 jednocześnie zazdrościsz.	Ojcze	Burz,	wiem.

Wciąż	tak	się	czuję.

*

–	Ach,	oświecony	Adolin	–	powiedział	żarliwiec,	idąc	naprzód	z	szeroko	otwartymi

ramionami.

Kadash	 był	 wysokim	 mężczyzną	 w	 starszym	 wieku,	 który	 zgodnie	 ze	 swoim

Powołaniem	 golił	 głowę	 i	 nosił	 kwadratową	 brodę.	 Miał	 również	 wijącą	 się	 bliznę biegnącą	wokół	czubka	głowy,	pamiątkę	po	przeszłości	oficera.

Rzadko	 spotykało	 się	 człowieka	 takiego	 jak	 on	 –	 jasnookiego,	 który	 niegdyś	 był

żołnierzem	–	pośród	żarliwców.	W	rzeczy	samej,	człowiek	rzadko	zmieniał	Powołanie.

Ale	 nie	 było	 to	 zakazane,	 a	 Kadash	 wzniósł	 się	 wysoko	 w	 szeregach	 żarliwców, zwłaszcza	 biorąc	 pod	 uwagę	 późny	 start.	 Dalinar	 twierdził,	 że	 to	 oznacza	 wiarę	 albo wytrwałość.	Być	może	obie	te	rzeczy	naraz.

Świątynia	w	obozie	początkowo	była	zaledwie	dużą	kopułą	wzniesioną	za	pomocą

Dusznikowania,	później	Dalinar	zapewnił	pieniądze	i	kamieniarzy,	by	przekształcić	ją

w	bardziej	stosowne	miejsce	oddawania	czci.	Wzdłuż	wewnętrznych	ścian	stały	teraz

rzeźby	 Heroldów,	 a	 w	 szerokich	 oknach	 wykutych	 po	 zawietrznej	 umieszczono	 tafle szkła,	 by	 wpuszczać	 do	 środka	 światło.	 Diamentowe	 kule	 wisiały	 garściami	 u wysokiego	 sklepienia,	 a	 wewnątrz	 ustawiono	 stanowiska	 do	 udzielania	 nauk, ćwiczenia	i	sprawdzania	licznych	sztuk.

Wewnątrz	 znajdowało	 się	 wiele	 kobiet,	 pobierających	 nauki	 od	 żarliwców.

Mężczyzn	 było	 zdecydowanie	 mniej.	 Na	 wojnie	 łatwo	 było	 ćwiczyć	 męskie	 sztuki	 na polu	bitwy.

Stojąca	 obok	 Adolina	 Janala	 założyła	 ręce	 na	 piersi	 i	 przyjrzała	 się	 świątyni	 z widocznym	niezadowoleniem.

–	 Najpierw	 śmierdzący	 warsztat	 rymarski,	 a	 teraz	 świątynia?	 Zakładałam,	 że

udamy	się	do	miejsca,	które	będzie	choć	minimalnie	romantyczne.

–	 Religia	 jest	 romantyczna	 –	 sprzeciwił	 się	 Adolin,	 drapiąc	 się	 po	 głowie.	 –

Wieczna	miłość	i	inne	takie,	nieprawdaż?

Spojrzała	na	niego.

–	 Zaczekam	 na	 zewnątrz.	 –	 Odwróciła	 się	 i	 wyszła	 ze	 służącą.	 –	 I	 niech	 mi	 ktoś ściągnie	ten	przeklęty	palankin.

Adalin	odprowadził	ją	wzrokiem,	marszcząc	czoło.

–	 Domyślam	 się,	 że	 będę	 musiał	 kupić	 coś	 naprawdę	 drogiego,	 żeby	 jej	 to

wynagrodzić.

–	Nie	widzę	problemu	–	wtrącił	Kadash.	–	Ja	uważam,	że	religia	jest	romantyczna.

–	 Jesteś	 żarliwcem	 –	 odparł	 Adolin.	 –	 Poza	 tym,	 ta	 blizna	 sprawia,	 że	 jak	 na	 mój gust	 jesteś	 nieco	 zbyt	 szpetny.	 –	 Westchnął.	 –	 To	 nie	 świątynia	 tak	 ją	 zdenerwowała, ale	mój	brak	zainteresowania.	Dziś	nie	byłem	szczególnie	dobrym	towarzyszem.

–	Masz	sprawy	na	głowie,	jasny?	–	spytał	Kadash.	–	Czy	chodzi	o	twoje	Powołanie?

Ostatnio	nie	zrobiłeś	zbyt	wielkich	postępów.

Adolin	skrzywił	się.	Jego	wybranym	Powołaniem	było	pojedynkowanie	się.	Gdyby

z	 pomocą	 żarliwców	 ustalał	 sobie	 osobiste	 cele	 i	 je	 wypełniał,	 mógłby	 udowodnić

swoją	 wartość	 przed	 Wszechmocnym.	 Niestety,	 zgodnie	 z	 Kodeksem,	 podczas	 wojny Adolin	 musiał	 ograniczyć	 pojedynkowanie	 się,	 gdyż	 mógłby	 zranić	 oficerów,	 którzy mogliby	okazać	się	potrzebni	podczas	bitwy.

Tyle	 że	 ojciec	 Adolina	 coraz	 częściej	 unikał	 bitew.	 Jaki	 więc	 był	 sens	 w

ograniczeniu	pojedynków?

–	 Świątobliwy	 –	 powiedział	 Adolin	 –	 musimy	 porozmawiać	 w	 miejscu,	 gdzie	 nikt nas	nie	podsłucha.

Kadash	 uniósł	 brew	 i	 poprowadził	 Adolina	 wokół	 centralnego	 szczytu.	 Vorińskie świątynie	były	zawsze	okrągłe	z	łagodnym	wzniesieniem	pośrodku,	zgodnie	z	tradycją wznoszącym	 się	 na	 dziesięć	 stóp.	 Budynek	 był	 poświęcony	 Wszechmocnemu,	 a utrzymywali	 go	 Dalinar	 i	 jego	 żarliwcy.	 Wszystkie	 kręgi	 wyznawców	 były	 mile widziane,	choć	większość	miała	własne	kapitularze	w	jednym	z	obozów.

–	 O	 co	 chcesz	 mnie	 spytać,	 jasny?	 –	 zapytał	 żarliwiec,	 kiedy	 dotarli	 do	 bardziej odosobnionej	 części	 wielkiej	 sali.	 Kadash	 okazywał	 Adolinowi	 szacunek,	 choć	 uczył	 i szkolił	go	od	dzieciństwa.

–	 Czy	 mój	 ojciec	 oszalał?	 –	 spytał	 Adolin.	 –	 Czy	 też	 rzeczywiście	 może	 widzieć wizje	zesłane	przez	Wszechmocnego,	jak	moim	zdaniem	sądzi?

–	To	dość	bezpośrednie	pytanie.

–	 Znasz	 go	 dłużej,	 niż	 większość,	 Kadashu,	 i	 wiem,	 że	 jesteś	 lojalny.	 Wiem również,	 że	 nadstawiasz	 uszu	 i	 zauważasz	 różne	 rzeczy,	 więc	 z	 pewnością	 słyszałeś pogłoski.	 –	 Adolin	 wzruszył	 ramionami.	 –	 Wydaje	 mi	 się,	 że	 to	 właściwy	 czas	 na bezpośredniość.

–	Zakładam	więc,	że	plotki	mają	w	sobie	ziarno	prawdy.

–	 Niestety,	 tak.	 Dzieje	 się	 tak	 podczas	 każdej	 arcyburzy.	 Szaleje	 i	 rzuca	 się,	 a później	twierdzi,	że	widział	różne	rzeczy.

–	Jakie	rzeczy?

–	 Nie	 mogę	 być	 pewien.	 –	 Adolin	 skrzywił	 się.	 –	 Coś	 o	 Świetlistych.	 I	 może…	 co ma	nadejść.

Kadash	wydawał	się	zaniepokojony.

–	 To	 niebezpieczne	 terytorium,	 jasny.	 To,	 o	 co	 mnie	 prosisz,	 może	 mi	 zagrozić złamaniem	 przysięgi.	 Jestem	 żarliwcem,	 należącym	 do	 twojego	 ojca	 i	 lojalnym	 wobec niego.

–	Ale	on	nie	jest	twoim	przełożonym	w	sensie	religijnym.

–	 Nie.	 Za	 to	 jest	 zesłanym	 przez	 Wszechmocnego	 strażnikiem	 tych	 ludzi,

ustanowionym	 nade	 mną,	 by	 mnie	 obserwował	 i	 upewnił	 się,	 że	 nie	 spróbuję	 się wywyższać.	–	Kadash	zacisnął	wargi.	–	Pozostajemy	w	bardzo	delikatnej	równowadze.

Słyszałeś	coś	o	Hierokracji,	Wojnie	Straty?

–	 Kościół	 próbował	 przejąć	 władzę	 –	 odparł	 Adolin,	 wzruszając	 ramionami.	 –

Kapłani	próbowali	podbić	świat.	Dla	jego	własnego	dobra,	jak	twierdzili.

–	 To	 część	 –	 odparł	 Kadash.	 –	 Ta,	 o	 której	 zwykle	 mówimy.	 Ale	 problem	 jest głębszy.	 Kościół	 w	 tamtych	 czasach	 trzymał	 się	 wiedzy.	 Ludzie	 nie	 mieli	 prawa wybierać	 własnych	 ścieżek,	 kapłani	 panowali	 nad	 doktryną,	 i	 tylko	 nieliczni członkowie	Kościoła	mieli	prawo	znać	teologię.	Uczono	ich,	by	słuchali	kapłanów.	Nie Wszechmocnego	albo	Heroldów,	lecz	kapłanów.

Ruszył,	 prowadząc	 Adolina	 z	 powrotem	 wzdłuż	 krawędzi	 sali.	 Mijali	 rzeźby

Heroldów,	 pięciu	 mężczyzn	 i	 pięciu	 kobiet.	 Tak	 naprawdę	 Adolin	 niewiele	 wiedział	 o tym,	 co	 mówił	 żarliwiec.	 Nigdy	 nie	 był	 wielbicielem	 historii,	 jeśli	 nie	 wiązała	 się bezpośrednio	z	dowodzeniem	armią.

–	Problemem,	jasny,	był	mistycyzm.	Kapłani	twierdzili,	że	prości	ludzie	nie	mogą

zrozumieć	 religii	 ani	 Wszechmocnego.	 Tam,	 gdzie	 powinna	 królować	 otwartość,	 były szepty	 i	 dym.	 Kapłani	 zaczęli	 opowiadać	 o	 wizjach	 i	 proroctwach,	 choć	 coś	 takiego zostało	potępione	przez	samych	Heroldów.	Wiązanie	Pustki	to	mroczna	i	zła	rzecz,	a	jej sednem	jest	próba	przewidzenia	przyszłości.

Adolin	zamarł.

–	Zaczekaj,	chcesz	powiedzieć…

–	 Daj	 mi	 dojść	 do	 końca,	 proszę,	 jasny.	 –	 Kadash	 odwrócił	 się	 do	 niego.	 –	 Kiedy kapłani	 Hierokracji	 zostali	 obaleni,	 Słoneczny	 przesłuchał	 ich	 i	 przejrzał	 ich korespondencję.	Odkryto,	że	nie	było	żadnych	proroctw.	Żadnych	mistycznych	obietnic od	 Wszechmocnego.	 To	 było	 usprawiedliwienie,	 sfabrykowane	 przez	 kapłanów,	 by ułagodzić	lud	i	nad	nim	zapanować.

Adolin	zmarszczył	czoło.

–	Do	czego	zmierzasz,	Kadashu?

–	Najbliżej	prawdy,	jak	się	odważę,	jasny	–	odparł	żarliwiec.	–	Nie	mogę	bowiem

być	tak	bezpośredni	jak	ty.

–	Uważasz	więc,	że	wizje	mojego	ojca	to	fałsz.

–	Nigdy	nie	oskarżyłbym	swojego	arcyksięcia	o	kłamstwo.	Ani	nawet	słabość.	Ale

nie	mogę	też	zaakceptować	mistycyzmu	i	proroctw	w	żadnej	postaci.	Gdybym	to	zrobił,

zaprzeczyłbym	 vorinizmowi.	 Dni	 kapłanów	 się	 skończyły.	 Dni	 okłamywania	 ludzi	 i trzymania	 ich	 w	 ciemnościach	 się	 skończyły.	 Teraz	 każdy	 człowiek	 wybiera	 swoją drogę,	 a	 żarliwcy	 pomagają	 mu	 dotrzeć	 dzięki	 niej	 do	 Wszechmocnego.	 Zamiast mrocznych	 proroctw	 i	 udawanych	 mocy	 w	 rękach	 niewielu,	 mamy	 ludność,	 która rozumie	swoją	wiarę	i	związek	z	Bogiem.

Podszedł	bliżej	i	odezwał	się	bardzo	cicho.

–	 Twojego	 ojca	 nie	 wolno	 wyszydzać	 ani	 umniejszać.	 Jeśli	 jego	 wizje	 są

prawdziwe,	to	sprawa	między	nim	a	Wszechmocnym.	Ja	mogę	tylko	powiedzieć	jedno:

wiem,	jak	to	jest	być	dręczonym	przez	śmierć	i	zniszczenia	wojny.	Widziałem	w	oczach

twojego	 ojca	 wiele	 z	 tego,	 co	 sam	 czułem,	 tylko	 gorsze.	 Osobiście	 uważam,	 że	 to,	 co widzi,	 jest	 raczej	 odbiciem	 jego	 przeszłości	 niż	 doświadczeniem	 o	 charakterze mistycznym.

–	Czyli	oszalał	–	wyszeptał	Adolin.

–	Tego	nie	powiedziałem.

–	Zasugerowałeś,	że	Wszechmocny	najprawdopodobniej	nie	posłałby	takich	wizji.

–	Owszem.

–	I	że	jego	wizje	są	produktem	jego	umysłu.

–	 Prawdopodobnie	 –	 poprawił	 żarliwiec,	 unosząc	 palec.	 –	 Delikatna	 równowaga.

Szczególnie	 trudno	 ją	 utrzymać,	 kiedy	 rozmawiam	 z	 synem	 swojego	 arcyksięcia.	 –

Chwycił	 Adolina	 za	 ramię.	 –	 Jeśli	 ktoś	 może	 mu	 pomoc,	 to	 ty.	 Nie	 jest	 to	 rola	 dla kogokolwiek	innego,	nawet	mnie.

Adolin	powoli	pokiwał	głową.

–	Dziękuję.

–	Powinieneś	udać	się	teraz	do	tej	młodej	damy.

–	Tak	–	zgodził	się	Adolin	z	westchnieniem.	–	Obawiam	się,	że	nawet	jeśli	kupię

właściwy	prezent,	moje	zaloty	nie	potrwają	długo.	Renarin	znów	będzie	sobie	ze	mnie

żartował.

Kadash	uśmiechnął	się.

–	 Nie	 poddawaj	 się	 tak	 łatwo,	 jasny.	 Teraz	 idź.	 Ale	 wróć	 kiedyś,	 byśmy	 mogli porozmawiać	o	twoich	celach	związanych	z	Powołaniem.	Minęło	wiele	czasu	od	kiedy się	Wzniosłeś.

Adolin	pokiwał	głową	i	opuścił	salę.

*

Po	 godzinach	 spędzonych	 nad	 księgami	 z	 Teshav,	 Dalinar	 i	 Renarin	 dotarli	 do korytarza	 przed	 komnatami	 króla.	 Szli	 w	 milczeniu,	 podeszwy	 ich	 butów	 stukały	 na marmurowej	posadzce,	a	dźwięk	ten	odbijał	się	echem	od	ścian.

Korytarze	 królewskiego	 pałacu	 z	 każdym	 tygodniem	 robiły	 się	 coraz	 bogatsze.

Niegdyś	 ten	 korytarz	 był	 zwyczajnym	 Dusznikowanym	 tunelem.	 Kiedy	 Elhokar	 się zadomowił,	 zaczął	 zamawiać	 udogodnienia.	 Po	 zawietrznej	 wykuto	 otwory	 okienne.

Podłogi	wyłożono	marmurową	posadzką.	Ściany	pokryto	płaskorzeźbami,	z	mozaikami

na	 każdym	 rogu.	 Dalinar	 i	 Renarin	 minęli	 grupę	 kamieniarzy	 starannie	 wykuwającą scenę	 przedstawiającą	 Nalan’Elina,	 emanującego	 słonecznym	 blaskiem	 i	 unoszącego nad	głową	miecz	pomsty.

Dotarli	 do	 królewskiego	 przedsionka	 –	 dużej,	 otwartej	 komnaty	 strzeżonej	 przez dziesięciu	 członków	 Gwardii	 Królewskiej,	 ubranych	 w	 błękit	 i	 złoto.	 Dalinar rozpoznawał	 każdego	 z	 nich	 –	 osobiście	 stworzył	 tę	 jednostkę	 i	 starannie	 wybrał

żołnierzy.

Na	 spotkanie	 z	 królem	 czekał	 arcyksiążę	 Ruthar.	 Zaplótł	 na	 piersi	 muskularne ramiona.	 Nosił	 krótką	 czarną	 bródkę,	 która	 otaczała	 usta.	 Jego	 czerwony	 jedwabny płaszcz	 był	 krótki	 i	 nie	 zapinał	 się	 na	 guziki,	 bardziej	 przypominał	 kamizelkę	 z rękawami	 i	 był	 jedynie	 ukłonem	 w	 stronę	 tradycyjnego	 alethyjskiego	 munduru.	 Do tego	 biała	 koszula	 z	 marszczeniami	 i	 luźne	 niebieskie	 spodnie	 z	 szerokimi mankietami.

Ruthar	 spojrzał	 w	 stronę	 Dalinara	 i	 skinął	 mu	 głową	 –	 pomniejsza	 oznaka

szacunku	–	po	czym	wrócił	do	rozmowy	z	jednym	z	towarzyszy.	Przerwał	jednak,	kiedy

strażnicy	 w	 drzwiach	 odsunęli	 się,	 by	 wpuścić	 Dalinara.	 Prychnął	 z	 irytacją.	 Inni arcyksiążęta	denerwowali	się,	że	Dalinar	ma	tak	łatwy	dostęp	do	króla.

Król	 nie	 przebywał	 w	 swojej	 komnacie,	 ale	 szerokie	 drzwi	 na	 balkon	 były

otwarte.	 Strażnicy	 Dalinara	 zaczekali	 z	 tyłu,	 kiedy	 wyszedł	 na	 balkon,	 Renarin	 z wahaniem	 podążył	 za	 nim.	 Słońce	 chyliło	 się	 ku	 zachodowi	 i	 na	 zewnątrz	 robiło	 się ciemniej.	 Umieszczenie	 pałacu	 tak	 wysoko	 miało	 zalety	 taktyczne,	 ale	 oznaczało,	 że arcyburze	 uderzały	 w	 niego	 bez	 litości.	 To	 była	 znana	 łamigłówka	 z	 czasów	 każdej kampanii	–	czy	wybrać	miejsce	najlepsze	do	znoszenia	burz,	czy	najwyższy	punkt?

Większość	wybierała	to	pierwsze	–	ich	obozom	na	krawędzi	Strzaskanych	Równin

raczej	 nie	 groził	 atak,	 więc	 przewaga	 wysokości	 nie	 grała	 takiej	 roli.	 Ale	 królowie woleli	wysokość.	W	tym	wypadku	Dalinar	wręcz	zachęcał	Elhokara.

Sam	 balkon	 był	 grubą	 kamienną	 płytą	 wyciętą	 na	 szczycie	 niewielkiego

wzniesienia	 i	 otoczoną	 żelazną	 balustradą.	 Królewskie	 komnaty	 znajdowały	 się	 w

Dusznikowanej	 kopule	 na	 szczycie	 naturalnej	 formacji	 skalnej,	 z	 osłoniętymi pochylniami	i	schodami	prowadzącymi	na	niższe	piętra	wzgórza.	Tam	mieszkała	reszta orszaku	 króla	 –	 straże,	 strażnicy	 burz,	 żarliwcy	 i	 dalecy	 krewni.	 Dalinar	 miał	 swój własny	bunkier	w	obozie.	Nie	nazywał	go	pałacem.

Król	opierał	się	o	balustradę,	dwaj	strażnicy	obserwowali	go	z	pewnej	odległości.

Dalinar	 gestem	 nakazał	 Renarinowi	 dołączyć	 do	 nich,	 by	 mógł	 porozmawiać	 z	 królem w	cztery	oczy.

Powietrze	było	chłodne	–	na	jakiś	czas	nadeszła	wiosna	–	i	wypełniały	je	słodkie

wonie	 wieczoru,	 kwitnące	 skałopąki	 i	 wilgotny	 kamień.	 Obozy	 poniżej	 zaczynały wypełniać	 światła,	 dziesięć	 migoczących	 kręgów	 pełnych	 ognisk	 strażników, kuchennych	ogni,	lamp	i	blasku	napełnionych	klejnotów.	Elhokar	spoglądał	na	obozy	i w	 stronę	 Strzaskanych	 Równin.	 Były	 zupełnie	 ciemne	 poza	 pojedynczymi	 ogniskami strażników.

–	 Czy	 oni	 nas	 stamtąd	 obserwują?	 –	 spytał	 Elhokar,	 kiedy	 Dalinar	 podszedł	 do niego.

–	 Wiemy,	 że	 robią	 wypady	 w	 nocy,	 Wasza	 Wysokość	 –	 odparł	 Dalinar,	 opierając dłoń	na	barierce.	–	Nie	mogę	nie	myśleć,	że	nas	obserwują.

Mundur	króla	składał	się	z	tradycyjnego	długiego	płaszcza	z	guzikami	po	bokach,

ale	 był	 luźny	 i	 swobodny,	 a	 spod	 mankietów	 i	 kołnierza	 wystawała	 marszczona koronka.	 Do	 tego	 jednolicie	 niebieskie	 spodnie,	 równie	 luźne,	 jak	 u	 Ruthara.

Dalinarowi	 wszystko	 to	 wydawało	 się	 takie	 nieformalne.	 Ich	 żołnierzy	 coraz	 częściej prowadziła	 do	 ataku	 niedbała	 banda,	 która	 nosiła	 koronki	 i	 spędzała	 wieczory	 na ucztach.

To	 właśnie	 przewidział	 Gavilar,	 pomyślał	 Dalinar.	 Dlatego	 tak	 się	 upierał,

żebyśmy	przestrzegali	Kodeksu.

–	Wyglądasz	na	zamyślonego,	wuju	–	powiedział	Elhokar.

–	Rozważam	przeszłość,	Wasza	Wysokość.

–	Przeszłość	jest	bez	znaczenia.	Ja	patrzę	wyłącznie	przed	siebie.

Dalinar	nie	był	pewien,	czy	zgadza	się	z	którymkolwiek	z	tych	stwierdzeń.

–	Czasem	wydaje	mi	się,	że	powinienem	widzieć	Parshendich	–	stwierdził	król.	–

Czuję,	 że	 gdybym	 patrzył	 wystarczająco	 długo,	 odnalazłbym	 ich	 i	 przyszpilił,	 by	 móc rzucić	im	wyzwanie.	Chciałbym,	żeby	walczyli	ze	mną	jak	ludzie	honoru.

–	 Gdyby	 byli	 ludźmi	 honoru	 –	 zauważył	 Dalinar,	 zakładając	 ręce	 za	 plecami	 –	 to nie	zabiliby	twojego	ojca	w	taki	sposób.

–	Jak	sądzisz,	dlaczego	to	zrobili?

Dalinar	pokręcił	głową.

–	 Ta	 kwestia	 kłębi	 się	 w	 moim	 umyśle	 jak	 kamień	 toczący	 się	 ze	 wzgórza.	 Czy obraziliśmy	ich	honor?	Czy	to	było	jakieś	nieporozumienie	międzykulturowe?

–	 Nieporozumienie	 międzykulturowe	 sugeruje,	 że	 mają	 kulturę.	 Prymitywne

bestie.	Kto	wie,	dlaczego	koń	kopie	albo	ostrogar	gryzie?	Nie	powinienem	pytać.

Dalinar	nie	odpowiedział.	W	ciągu	pierwszych	miesięcy	po	śmierci	Gavilara	czuł

tę	 samą	 pogardę,	 ten	 sam	 gniew.	 Rozumiał	 pragnienie	 Elhokara,	 by	 traktować	 tych dzikich	parshmenów	jak	istoty	warte	niewiele	więcej	niż	zwierzęta.

Ale	widział	ich	w	tych	wczesnych	dniach.	Miał	z	nimi	kontakty.	Byli	prymitywni,

owszem.	 Ale	 nie	 byli	 bestiami.	 Nie	 byli	 głupi.	 Nigdy	 ich	 tak	 naprawdę	 nie

rozumieliśmy,	pomyślał.	To	pewnie	sedno	problemu.

–	Elhokarze	–	powiedział	cicho.	–	Być	może	nadszedł	czas,	by	zadać	sobie	pewne

trudne	pytania.

–	Na	przykład?

–	Na	przykład,	jak	długo	będziemy	dalej	prowadzić	wojnę?

Elhokar	wzdrygnął	się.	Odwrócił	się	do	Dalinara.

–	Będziemy	walczyć,	aż	Pakt	Zemsty	zostanie	spełniony,	a	mój	ojciec	pomszczony!

–	Szlachetne	słowa	–	przyznał	Dalinar.	–	Lecz	opuściliśmy	Alethkar	przed	sześciu

laty.	 Utrzymywanie	 dwóch	 oddalonych	 od	 siebie	 centrów	 władzy	 nie	 jest	 dobre	 dla królestwa.

–	Królowie	często	długo	prowadzą	wojny,	wuju.

–	 Rzadko	 aż	 tak	 długo	 –	 odparł	 Dalinar	 –	 i	 rzadko	 zabierają	 ze	 sobą	 każdego Odpryskowego	 i	 arcyksięcia	 z	 królestwa.	 Nasze	 zasoby	 są	 nadwyrężone,	 a	 z	 kraju przyszły	 wieści,	 że	 Reshi	 coraz	 bezczelniej	 naruszają	 nasze	 granice.	 Nadal	 jesteśmy podzieleni	jako	naród,	nie	umiemy	zaufać	sobie	nawzajem,	a	natura	tej	przeciągającej się	wojny,	pozbawionej	jasnej	drogi	do	zwycięstwa	i	skupionej	raczej	na	bogactwie	niż podbojach	terytorialnych,	wcale	nie	pomaga.

Elhokar	prychnął.	Na	szczycie	wzniesienia	uderzał	w	nich	wiatr.

–	Mówisz,	że	nie	ma	jasnej	drogi	do	zwycięstwa?	Zwyciężamy!	Ataki	Parshendich

są	 coraz	 rzadsze	 i	 nie	 atakują	 tak	 daleko	 na	 zachodzie,	 jak	 wcześniej.	 Zabiliśmy	 ich tysiące.

–	Za	mało	–	sprzeciwił	się	Dalinar.	–	Nadal	atakują	wielkimi	siłami.	To	oblężenie

stanowi	dla	nas	wysiłek	równie	wielki,	jak	dla	nich,	a	być	może	większy.

–	Czyż	to	nie	ty	zaproponowałeś	tę	taktykę	na	samym	początku?

–	Byłem	wtedy	innym	człowiekiem,	przepełnionym	żalem	i	gniewem.

–	A	teraz	już	tego	nie	czujesz?	–	spytał	Elhokar.	–	Wuju,	nie	wierzę,	że	to	słyszę!

Poważnie	 sugerujesz,	 że	 powinienem	 porzucić	 tę	 wojnę?	 Chciałbyś,	 żebym	 uciekł	 do domu	z	podkulonym	ogonem,	jak	złajany	ostrogar?

–	 Powiedziałem,	 że	 to	 trudne	 pytania,	 Wasza	 Wysokość	 –	 stwierdził	 Dalinar,

panując	 nad	 gniewem.	 Wymagało	 to	 od	 niego	 dużego	 wysiłku.	 –	 Ale	 należy	 się	 nad nimi	zastanowić.

Elhokar	westchnął	z	irytacją.

–	 Czyli	 to	 prawda,	 co	 mówią	 Sadeas	 i	 pozostali.	 Zmieniasz	 się,	 wuju.	 To	 ma	 coś wspólnego	z	tymi	twoimi	epizodami,	prawda?

–	One	się	nie	liczą,	Elhokarze.	Posłuchaj	mnie!	Co	jesteśmy	gotowi	oddać	w	imię

zemsty?

–	Wszystko.

–	 A	 jeśli	 oznacza	 to	 wszystko,	 o	 co	 walczył	 twój	 ojciec?	 Czy	 oddamy	 mu	 cześć, podważając	jego	wizję	Alethkaru,	a	wszystko	po	to,	by	go	pomścić?

Król	się	zawahał.

–	Walczysz	 przeciwko	Parshendim	 –	stwierdził	 Dalinar.	–	 To	godne	 pochwały.	 Ale

nie	 możesz	 pozwolić,	 by	 pragnienie	 odwetu	 oślepiło	 cię	 na	 potrzeby	 królestwa.	 Pakt Zemsty	 trzyma	 arcyksiążąt	 razem,	 ale	 co	 się	 stanie,	 jeśli	 zwyciężymy?	 Czy	 się rozpadniemy?	Sądzę,	że	musimy	wykuć	ich	razem,	zjednoczyć.	Walczymy	w	tej	wojnie, jakbyśmy	byli	dziesięcioma	różnymi	narodami,	walczymy	obok	siebie,	ale	nie	razem.

Król	 nie	 odpowiedział	 natychmiast.	 Wydawało	 się,	 że	 słowa	 nie	 mają	 na	 niego wpływu.	 Był	 dobrym	 człowiekiem	 i	 miał	 więcej	 wspólnego	 z	 ojcem	 niż	 inni	 chcieli przyznać.

Odwrócił	się	i	oparł	o	balustradę.

–	Uważasz	mnie	za	złego	króla,	prawda,	wuju?

–	Co	takiego?	Oczywiście,	że	nie!

–	Zawsze	mówisz,	co	powinienem	robić	i	czego	mi	brakuje.	Powiedz	mi	szczerze,

wuju.	Kiedy	na	mnie	patrzysz,	czy	nie	żałujesz,	że	nie	widzisz	twarzy	mojego	ojca?

–	Oczywiście,	że	tak	–	odparł	Dalinar.

Elhokar	spochmurniał.

Dalinar	położył	dłoń	na	ramieniu	bratanka.

–	 Byłbym	 złym	 bratem,	 gdybym	 nie	 żałował,	 że	 Gavilar	 zginął.	 Zawiodłem	 go,	 to była	 największa,	 najstraszliwsza	 porażka	 mojego	 życia.	 –	 Elhokar	 odwrócił	 się	 do niego,	a	wtedy	Dalinar	spojrzał	mu	w	oczy	i	uniósł	palec.	–	Ale	to,	że	kochałem	twojego ojca	nie	oznacza,	że	uważam	cię	za	nieudacznika.	Ani	też,	że	cię	nie	kocham.	Alethkar mógł	 się	 rozpaść	 po	 śmierci	 Gavilara,	 ale	 ty	 zorganizowałeś	 i	 przeprowadziłeś kontratak.	Jesteś	bardzo	dobrym	królem.

Król	powoli	pokiwał	głową.

–	Znów	słuchałeś	fragmentów	tej	księgi,	prawda?

–	Tak.

–	 Wiesz,	 brzmisz	 zupełnie	 jak	 on	 –	 stwierdził	 Elhokar,	 znów	 spoglądając	 na wschód.	–	Pod	koniec.	Kiedy	zaczął	się	zachowywać…	w	sposób	niezrównoważony.

–	Z	pewnością	aż	tak	źle	ze	mną	nie	jest.

–	 Być	 może.	 Ale	 bardzo	 go	 przypominasz.	 Mówienie	 o	 zakończeniu	 wojny,

fascynacja	Zaginionymi	Świetlistymi,	nacisk,	by	wszyscy	kierowali	się	Kodeksem…

Dalinar	pamiętał	te	dni	–	i	swoje	własne	kłótnie	z	Gavilarem.	„Jaki	honor	możemy

znaleźć	na	polu	bitwy,	kiedy	nasi	poddani	umierają	z	głodu?”	–	spytał	raz	król.	„Czy	to honorowe,	 kiedy	 nasi	 jasnoocy	 spiskują	 i	 intrygują	 jak	 węgorze	 w	 beczce, prześlizgując	się	jeden	nad	drugim	i	próbując	ugryźć	drugiego	w	ogon?”.

Dalinar	 źle	 zareagował	 na	 jego	 słowa.	 Podobnie	 jak	 Elhokar	 reagował	 teraz	 na niego.	Ojcze	Burz!	Rzeczywiście	zaczynam	brzmieć	jak	on.

To	 było	 niepokojące,	 a	 jednocześnie	 zachęcające.	 Tak	 czy	 inaczej,	 Dalinar	 coś sobie	 uświadomił.	 Adolin	 miał	 rację.	 Elhokar,	 a	 wraz	 z	 nim	 pozostali	 arcyksiążęta, nigdy	nie	zareaguje	pozytywnie	na	sugestię,	by	się	wycofali.	Rozpoczął	tę	rozmowę	w zły	 sposób.	 Wszechmocny	 niech	 będzie	 błogosławiony	 za	 zesłanie	 mi	 syna,	 który gotów	jest	mówić	otwarcie.

–	 Może	 masz	 rację,	 Wasza	 Wysokość	 –	 stwierdził	 Dalinar.	 –	 Zakończyć	 wojnę?

Opuścić	pole	bitwy,	na	którym	wciąż	pozostaje	wróg?	To	by	nas	zawstydziło.

Elhokar	pokiwał	głową.

–	Cieszę	się,	że	przemówiłem	ci	do	rozsądku.

–	Ale	coś	musi	się	zmienić.	Musimy	wymyślić	lepszy	sposób	walki.

–	 Sadeas	 już	 go	 ma.	 Mówiłem	 ci	 o	 jego	 mostach.	 Działają	 doskonale	 i	 dzięki	 nim zdobył	wiele	serc	klejnotów.

–	Serca	klejnotów	są	bez	znaczenia	–	sprzeciwił	się	starszy	Kholin.	–	Wszystko	to

jest	 bez	 znaczenia,	 jeśli	 nie	 uda	 nam	 się	 znaleźć	 sposobu,	 by	 się	 zemścić,	 czego

wszyscy	 pragniemy.	 Nie	 mów	 mi,	 że	 z	 przyjemnością	 patrzysz	 na	 sprzeczki arcyksiążąt,	którzy	właściwie	ignorują	prawdziwy	cel	naszej	tu	obecności.

Elhokar	umilkł,	wydawał	się	niezadowolony.

„Zjednocz	ich”.	Pamiętał	te	słowa,	dźwięczały	w	jego	głowie.

–	 Elhokarze	 –	 odezwał	 się,	 gdyż	 przyszedł	 mu	 do	 głowy	 pewien	 pomysł.	 –	 Czy pamiętasz,	o	 czym	mówiliśmy	 z	Sadeasem,	 kiedy	zaczynała	 się	wojna?	 O	 specjalizacji arcyksiążąt?

–	Owszem.

W	 odległej	 przeszłości	 każdy	 z	 dziesięciu	 arcyksiążąt	 w	 Alethkarze	 miał

określone	 obowiązki	 zarządzania	 królestwem.	 Jeden	 sprawował	 najwyższą	 władzę	 w odniesieniu	 do	 kupców,	 a	 jego	 oddziały	 patrolowały	 drogi	 wszystkich	 dziesięciu księstw.	Inny	zarządzał	sędziami.

Gavilara	 bardzo	 ujął	 ten	 pomysł.	 Twierdził,	 że	 to	 sprytna	 metoda,	 by	 zmusić arcyksiążąt	 do	 współpracy.	 Niegdyś	 system	 ten	 zmuszał	 ich	 do	 poddawania	 się nawzajem	 swojej	 władzy.	 Jednak	 od	 wielu	 stuleci,	 od	 kiedy	 Alethkar	 rozpadł	 się	 na dziesięć	autonomicznych	księstw,	nie	działano	w	ten	sposób.

–	Elhokarze,	a	gdybyś	ogłosił	mnie	Arcyksięciem	Wojny?	–	spytał	Dalinar.

Król	się	nie	roześmiał,	co	było	dobrym	znakiem.

–	Sądziłem,	że	wraz	z	Sadeasem	uznaliście,	że	inni	by	się	zbuntowali,	gdybyśmy

spróbowali	przeprowadzić	coś	takiego.

–	Może	w	tej	kwestii	też	się	myliłem.

Wydawało	się,	że	Elhokar	to	rozważa,	jednak	w	końcu	pokręcił	głową.

–	 Nie.	 Ledwie	 akceptują	 moje	 przywództwo.	 Gdybym	 zrobił	 coś	 takiego,

zamordowaliby	mnie.

–	Ochroniłbym	cię.

–	Tak?	Nawet	obecnych	prób	zamachu	na	moje	życie	nie	traktujesz	poważnie.

Dalinar	westchnął.

–	 Wasza	 Wysokość.	 Poważnie	 traktuję	 próby	 zamachu	 na	 twoje	 życie.	 Moi	 ludzie zajmują	się	popręgiem.

–	I	co	takiego	odkryli?

–	 Na	 razie	 nic	 rozstrzygającego.	 Nikt	 nie	 przypisał	 sobie	 odpowiedzialności	 za próbę	 zabójstwa,	 nawet	 w	 plotkach.	 Nikt	 nie	 widział	 nic	 podejrzanego.	 Ale	 Adolin rozmawia	z	rymarzami.	Może	dowie	się	czegoś	bardziej	znaczącego.

–	On	został	przecięty,	wuju.

–	Przekonamy	się.

–	 Nie	 wierzysz	 mi	 –	 stwierdził	 Elhokar,	 czerwieniejąc	 na	 twarzy.	 –	 Powinieneś dowiedzieć	 się,	 jaki	 był	 plan	 skrytobójców,	 a	 nie	 zamęczać	 mnie	 aroganckimi sugestiami,	żebym	uczynił	cię	głównodowodzącym	całej	armii!

Dalinar	zacisnął	zęby.

–	Robię	to	dla	ciebie,	Elhokarze.

Elhokar	 popatrzył	 na	 niego,	 a	 w	 jego	 niebieskich	 oczach	 pojawiła	 się

podejrzliwość,	jak	przed	tygodniem.

Krwi	przodków	moich!	–	pomyślał	Dalinar.	Z	nim	jest	gorzej.

Wyraz	 twarzy	 króla	 po	 chwili	 złagodniał,	 mężczyzna	 się	 rozluźnił.	 Cokolwiek

zobaczył	w	oczach	Dalinara,	uspokoiło	go	to.

–	 Wiem,	 że	 się	 starasz,	 wuju	 –	 powiedział.	 –	 Ale	 musisz	 przyznać,	 że	 ostatnio zachowujesz	się	dziwnie.	Sposób,	w	jaki	reagujesz	na	arcyburze,	fascynacja	ostatnimi słowami	mojego	ojca…

–	Próbuję	go	zrozumieć.

–	 On	 pod	 koniec	 osłabł	 –	 stwierdził	 Elhokar.	 –	 Wszyscy	 to	 wiedzą.	 Nie	 powtórzę jego	błędów	i	ty	też	powinieneś	ich	unikać…	zamiast	słuchać	księgi,	która	utrzymuje, że	jasnoocy	powinni	być	niewolnikami	ciemnookich.

–	Ona	wcale	tak	nie	utrzymuje	–	sprzeciwił	się	Dalinar.	–	To	błędna	interpretacja.

To	 głównie	 zbiór	 opowieści,	 które	 uczą,	 że	 przywódca	 powinien	 służyć	 tym,	 którym przewodzi.

–	Została	napisana	przez	Zaginionych	Świetlistych!

–	 Oni	 jej	 nie	 napisali.	 Była	 dla	 nich	 inspiracją.	 Autorem	 był	 Nohadon,	 zwyczajny człowiek.

Elhokar	spojrzał	na	niego	i	uniósł	brew.	„Widzisz?	Bronisz	jej”.

–	Słabniesz,	wuju.	Ja	nie	wykorzystam	tej	słabości.	Ale	inni	tak.

–	 Nie	 słabnę.	 –	 Dalinar	 znów	 zmusił	 się	 do	 zachowania	 spokoju.	 –	 Ta	 rozmowa zeszła	na	manowce.	Arcyksiążęta	potrzebują	jednego	przywódcy,	który	zmusiłby	ich	do współpracy.	 Przysięgam,	 że	 jeśli	 mianujesz	 mnie	 Arcyksięciem	 Wojny,	 zapewnię	 ci ochronę.

–	Jak	zapewniłeś	ochronę	mojemu	ojcu?

Dalinar	zacisnął	zęby.

Elhokar	odwrócił	się.

–	Nie	powinienem	tego	mówić.	To	niestosowne.

–	 Nie	 –	 odparł	 Dalionar.	 –	 Nie,	 to	 było	 najszczersze,	 co	 mi	 kiedykolwiek

powiedziałeś,	Elhokarze.	Być	może	masz	rację,	nie	ufając	mojej	ochronie.

Elhokar	posłał	mu	zaciekawione	spojrzenie.

–	Dlaczego	zareagowałeś	w	taki	sposób?

–	W	jaki?

–	 Kiedyś,	 gdyby	 ktoś	 powiedział	 ci	 coś	 takiego,	 przyzwałbyś	 Ostrze	 i	 zażądał

pojedynku!	A	teraz	zgadzasz	się	z	tymi	słowami.

–	Ja…

–	 Mój	 ojciec	 pod	 koniec	 zaczął	 odmawiać	 pojedynków.	 –	 Elhokar	 postukał	 w

balustradę.	 –	 Widzę,	 dlaczego	 czujesz,	 że	 Arcyksiążę	 Wojny	 jest	 potrzebny,	 i	 możesz mieć	rację.	Ale	innym	bardzo	odpowiada	obecny	układ.

–	 Ponieważ	 jest	 dla	 nich	 wygodny.	 Jeśli	 mamy	 zwyciężyć,	 musimy	 ich

zdenerwować.	 –	 Dalinar	 zrobił	 krok	 naprzód.	 –	 Elhokarze,	 być	 może	 minęło	 już	 dość czasu.	Przed	sześciu	laty	mianowanie	Arcyksięcia	Wojny	mogło	być	błędem.	Ale	teraz?

Lepiej	 się	 znamy	 i	 razem	 walczymy	 przeciwko	 Parshendim.	 Może	 czas	 zrobić	 kolejny krok?

–	Może	–	powtórzył	król.	–	Sądzisz,	że	są	gotowi?	Pozwolę	ci	to	udowodnić.	Wuju,

jeśli	 uda	 ci	 się	 pokazać,	 że	 są	 gotowi	 z	 tobą	 współpracować,	 to	 rozważę	 mianowanie cię	Arcyksięciem	Wojny.	Czy	to	zadowalające?

To	był	rozsądny	kompromis.

–	Owszem.

–	 Dobrze	 –	 powiedział	 król,	 prostując	 się.	 –	 W	 takim	 razie	 musimy	 się	 rozstać.

Robi	się	późno,	a	ja	muszę	jeszcze	wysłuchać,	czego	chce	ode	mnie	Ruthar.

Dalinar	 ukłonił	 się	 na	 pożegnanie	 i	 przeszedł	 przez	 królewską	 komnatę,	 a

Renarin	podążył	za	nim.

Im	bardziej	się	zastanawiał,	tym	bardziej	czuł,	że	to	właściwe	posunięcie.	Alethi

się	 nie	 wycofają,	 szczególnie	 przy	 ich	 obecnym	 nastawieniu.	 Ale	 gdyby	 mógł	 nimi wstrząsnąć,	zmusić	do	przyjęcia	bardziej	agresywnej	strategii…

Wciąż	nad	tym	rozmyślał,	kiedy	opuścili	królewski	pałac	i	zeszli	po	pochylniach

do	 miejsca,	 gdzie	 czekały	 na	 nich	 konie.	 Wsiadł	 na	 Galanta,	 skinieniem	 głowy dziękując	 koniuszemu,	 który	 zajął	 się	 jego	 ryshadyjskim.	 Wierzchowiec	 wrócił	 już	 do siebie	po	upadku	podczas	polowania,	jego	noga	była	cała	i	zdrowa.

Od	 obozu	 Dalinara	 dzieliła	 ich	 niewielka	 odległość,	 jechali	 w	 milczeniu.	 Do którego	 z	 arcyksiążąt	 powinienem	 się	 zwrócić	 najpierw?	 –	 rozważał	 Dalinar.	 Do Sadeasa?

Nie.	 Nie,	 on	 i	 Sadeas	 już	 i	 tak	 zbyt	 często	 współpracowali.	 Gdyby	 inni

arcyksiążęta	 zaczęli	 wyczuwać	 mocniejszy	 sojusz,	 zwróciliby	 się	 przeciwko	 niemu.

Lepiej	najpierw	zwrócić	się	do	mniej	potężnych	arcyksiążąt	i	zobaczyć,	czy	udałoby	mu się	 nawiązać	 z	 nimi	 współpracę	 w	 taki	 czy	 inny	 sposób.	 Może	 wspólny	 atak	 na płaskowyż?

W	 końcu	 i	 tak	 będzie	 musiał	 zwrócić	 się	 do	 Sadeasa.	 Nie	 cieszyła	 go	 ta

perspektywa.	Wszystko	lepiej	się	układało,	kiedy	mogli	współpracować	w	bezpiecznej

odległości.	On…

–	Ojcze	–	odezwał	się	Renarin.	Wydawał	się	przerażony.

Dalinar	 wyprostował	 się	 w	 siodle,	 rozejrzał	 dookoła,	 a	 jego	 dłoń	 sięgnęła	 do miecza	 u	 boku,	 choć	 jednocześnie	 przygotował	 się	 do	 przyzwania	 Ostrza	 Odprysku.

Renarin	pokazał	palcem.	Na	wschód.	Na	nawietrzną.

Horyzont	pociemniał.

–	Czy	dziś	miała	być	arcyburza?	–	spytał	zaniepokojony	Dalinar.

–	 Elthebar	 twierdził,	 że	 to	 mało	 prawdopodobne	 –	 odparł	 Renarin.	 –	 Ale	 już wcześniej	zdarzało	mu	się	mylić.

Każdy	 mógł	 się	 pomylić	 w	 kwestii	 arcyburzy.	 Dawały	 się	 przewidywać,	 ale	 nie była	 to	 nauka	 ścisła.	 Dalinar	 zmrużył	 oczy,	 serce	 waliło	 mu	 w	 piersi.	 Tak,	 teraz wyczuwał	 oznaki.	 Podnoszący	 się	 kurz,	 zmieniające	 się	 zapachy.	 Był	 wieczór,	 ale powinno	 być	 jeszcze	 jasno,	 tymczasem	 błyskawicznie	 zapadał	 zmrok.	 Powietrze	 stało się	gorące.

–	Udamy	się	do	obozu	Aladara?	–	spytał	Renarin,	pokazując	palcem.

Znajdowali	 się	 najbliżej	 obozu	 arcyksięcia	 Aladara	 i	 może	 kwadrans	 drogi	 od krawędzi	obozu	Dalinara.

Ludzie	 Aladara	 by	 go	 przyjęli.	 Nikt	 by	 nie	 odmówił	 schronienia	 arcyksięciu

podczas	burzy.	Ale	Dalinar	zadrżał	na	myśl	o	spędzeniu	burzy	w	nieznajomym	miejscu	i

w	 otoczeniu	 orszaku	 innego	 arcyksięcia.	 Zobaczyliby	 go	 w	 czasie	 jednego	 z	 jego epizodów.	Później	plotki	rozeszłyby	się	jak	strzały	nad	polem	bitwy.

–	Jedziemy!	–	zawołał	i	spiął	Galanta.

Renarin	 i	 strażnicy	 ruszyli	 za	 nim,	 tętent	 kopyt	 był	 jak	 zapowiedź	 nadchodzącej arcyburzy.	 Dalinar	 pochylił	 się	 nad	 końskim	 grzbietem.	 Na	 tle	 szarego	 nieba	 unosiły się	liście	i	kurz,	niesione	przed	ścianą	burzy,	powietrze	zaś	zgęstniało	od	wilgoci.	Na horyzoncie	 gotowały	 się	 chmury.	 Cała	 grupa	 przejechała	 obok	 strażników	 Aladara, którzy	pracowali	gorączkowo,	osłaniając	się	płaszczami	przed	wiatrem.

–	Ojcze?!	–	zawołał	Renarin	z	tyłu.	–	Czy	ty…

–	Mamy	czas!	–	odkrzyknął	Dalinar.

W	 końcu	 dotarli	 do	 poszarpanej	 ściany	 obozu	 Kholinów.	 Tutaj	 pozostający	 na

zewnątrz	żołnierze	byli	ubrani	w	błękit	i	biel.	Salutowali.	Większość	już	się	wycofała.

Musiał	 zwolnić	 Galanta,	 żeby	 przedostać	 się	 przez	 strażnicę.	 Później	 jednak	 od kwatery	dzielił	go	już	tylko	krótki	galop.	Skierował	wierzchowca	we	właściwą	stronę.

–	Ojcze!	–	powiedział	Renarin,	wskazując	na	wschód.

Ściana	 arcyburzy	 wisiała	 jak	 zasłona	 w	 powietrzu,	 pędząc	 w	 stronę	 obozu.

Potężna	 ściana	 deszczu	 miała	 odcień	 srebrzysty,	 nad	 nią	 wisiały	 czarne	 jak	 onyks chmury,	rozświetlane	błyskawicami.	Strażnicy,	którzy	mu	zasalutowali,	pośpieszyli	do pobliskiego	bunkra.

–	Zdążymy	–	stwierdził	Dalinar.	–	My…

–	Ojcze!	–	Renarin	podjechał	do	niego	i	chwycił	go	za	ramię.	–	Przepraszam.

Wiatr	 uderzył	 w	 nich,	 Dalinar	 zacisnął	 zęby,	 spoglądając	 na	 syna.	 Osłonięte okularami	oczy	Renarina	były	pełne	troski.

Dalinar	znów	spojrzał	na	ścianę	burzy.	Znajdowała	się	w	odległości	kilku	chwil.

Ma	rację.

Podał	 wodze	 Galanta	 zaniepokojonemu	 żołnierzowi,	 który	 chwycił	 również	 za

wodze	 wierzchowca	 Renarina	 i	 obaj	 zsunęli	 się	 z	 siodeł.	 Stajenny	 pociągnął	 konie	 w stronę	 kamiennej	 stajni.	 Dalinar	 prawie	 za	 nim	 podążył	 –	 w	 stajni	 byłoby	 mniej świadków	–	ale	w	pobliskich	koszarach	wciąż	mieli	otwarte	drzwi,	a	ludzie	w	środku wzywali	go	pełnymi	niepokoju	gestami.	Tam	byłoby	bezpieczniej.

Dalinar	 z	 rezygnacją	 dołączył	 do	 Renarina	 i	 wbiegł	 do	 kamiennego	 budynku.

Żołnierze	 zrobili	 im	 miejsce,	 wewnątrz	 była	 też	 grupa	 służących.	 W	 obozie	 Dalinara nikt	 nie	 musiał	 znosić	 arcyburz	 w	 namiotach	 albo	 kruchych	 drewnianych	 szopach	 i nikt	nie	musiał	płacić	za	bezpieczeństwo	wewnątrz	kamiennych	budowli.

Znajdujący	 się	 w	 środku	 wydawali	 się	 wstrząśnięci	 na	 widok	 arcyksięcia	 i	 jego syna,	 kilku	 zbladło,	 gdy	 drzwi	 się	 zatrzasnęły.	 Jedyne	 źródło	 światła	 stanowiły granaty	 umieszczone	 na	 ścianach.	 Ktoś	 zakaszlał,	 a	 na	 zewnątrz	 garść	 kamiennych okruchów	 uderzyła	 w	 ścianę.	 Dalinar	 próbował	 ignorować	 zaniepokojone	 spojrzenia.

Na	zewnątrz	wył	wicher.	Może	nic	się	nie	wydarzy.	Może	tym	razem…

Uderzyła	arcyburza.

Zaczęło	się.



Do	niego	należy	najbardziej	przerażający	i	najstraszliwszy	ze	wszystkich	Odprysków.

Rozważ	to,	stary	gadzie,	i	powiedz	mi,	czy	nadal	upierasz	się	przy	polityce	nieinterwencji.

Ponieważ	mogę	Cię	zapewnić,	że	Rayse	nie	będzie	miał	podobnych	zahamowań.

Dalinar	zamrugał.	Ciasny,	słabo	oświetlony	budynek	koszar	zniknął.	Teraz	stał	w

ciemnościach.	Powietrze	wypełniała	woń	suszącego	się	ziarna,	a	kiedy	wyciągnął	lewą

rękę,	poczuł	drewnianą	ścianę.	Znajdował	się	w	stodole	albo	czymś	podobnym.

Chłodna	 noc	 była	 spokojna	 i	 rześka,	 żadnych	 śladów	 arcyburzy.	 Pomacał	 boki.

Jego	 miecz	 zniknął,	 podobnie	 jak	 mundur.	 Miast	 tego	 miał	 na	 sobie	 ręcznie	 tkaną, przepasaną	tunikę	i	sandały.	Tego	typu	ubiór	widywał,	oglądając	starożytne	rzeźby.

Burzowe	 wichry,	 gdzie	 mnie	 teraz	 posłaliście?	 Każda	 z	 wizji	 była	 inna.	 Ta	 miała być	jego	dwunastą.	Dopiero	dwunastą?	–	pomyślał.	Wydawało	się,	że	było	ich	o	wiele więcej,	ale	wszystko	zaczęło	się	przed	zaledwie	kilkoma	miesiącami.

W	ciemnościach	coś	się	poruszyło.	Wzdrygnął	się,	kiedy	przycisnęło	się	do	niego

coś	 żywego.	 Niemal	 to	 uderzył,	 ale	 zamarł,	 usłyszawszy	 cichy	 jęk.	 Ostrożnie	 opuścił

rękę	i	dotknął	pleców	postaci.	Drobna	i	krucha	–	dziecko.	Drżało.

–	Ojcze.	–	Jej	głos	był	niepewny.	–	Ojcze,	co	się	dzieje?

Jak	zwykle	postrzegano	go	jako	kogoś	z	tego	miejsca	i	czasu.	Dziewczynka	tuliła

się	do	niego,	wyraźnie	przerażona.	Było	zbyt	ciemno,	by	zobaczyć	strachospreny,	które z	pewnością	wyłaziły	z	ziemi.

Dalinar	oparł	dłoń	na	jej	plecach.

–	Cicho.	Wszystko	będzie	dobrze.	–	Wydawało	się,	że	to	właściwe	słowa.

–	Matka…

–	Nic	się	jej	nie	stanie.

Dziewczynka	 tuliła	 się	 do	 niego	 w	 ciemnym	 pomieszczeniu.	 Pozostał	 bez	 ruchu.

Wydawało	 się,	 że	 coś	 jest	 nie	 tak.	 Budynek	 trzeszczał	 na	 wietrze.	 Nie	 był	 dobrze zbudowany,	 deska	 pod	 dłonią	 Dalinara	 obluzowała	 się	 i	 kusiło	 go,	 żeby	 ją	 odsunąć	 i wyjrzeć	na	zewnątrz.	Ale	ten	bezruch,	przerażone	dziecko…	w	powietrzu	czuł	dziwną woń	rozkładu.

Coś	 zaskrobało,	 bardzo	 cicho,	 w	 przeciwległą	 ścianę	 stodoły.	 Jakby	 ktoś przeciągnął	paznokciem	po	drewnianym	blacie	stołu.

Dziewczynka	 zakwiliła	 i	 drapanie	 ucichło.	 Dalinar	 wstrzymał	 oddech,	 jego	 serce waliło	w	piersiach.	Instynktownie	wyciągnął	rękę,	by	przywołać	Ostrze	Odprysku,	ale nic	się	nie	wydarzyło.	W	wizjach	nigdy	się	nie	pojawiało.

Przeciwległa	ściana	budynku	zawaliła	się	do	środka.

Rozszczepione	deski	poleciały	w	mrok,	kiedy	do	wewnątrz	wpadła	wielka	postać.

W	 blasku	 księżyca	 i	 gwiazd	 czarna	 istota	 była	 większa	 od	 ostrogara.	 Nie	 widział

szczegółów,	ale	jej	kształt	wydawał	się	nienaturalny	i	niewłaściwy.

Dziewczynka	 wrzasnęła,	 a	 Dalinar	 zaklął,	 chwycił	 ją	 jedną	 ręką	 i	 przetoczył	 się na	 bok,	 kiedy	 czarny	 stwór	 skoczył	 w	 ich	 stronę.	 Niemal	 dopadł	 dziecko,	 ale	 Dalinar odsunął	 je	 z	 drogi	 potwora.	 Z	 przerażenia	 dziewczynce	 zaparło	 dech	 w	 piersiach,	 a krzyk	ucichł.

Dalinar	 obrócił	 się,	 wepchnął	 dziewczynkę	 za	 siebie.	 Kiedy	 się	 cofał,	 uderzył

bokiem	w	stertę	worków	ziarna.	W	stodole	zapanowała	cisza.	Fioletowy	Salas	świecił

na	niebie,	ale	mały	księżyc	emanował	zbyt	słabym	blaskiem,	żeby	rozświetlić	wnętrze,

stwór	zaś	schował	się	w	ciemnym	kącie.

Był	częścią	cieni.	Dalinar	stężał	i	zacisnął	pięści.	Istota	wydawała	z	siebie	cichy

sapiący	dźwięk,	niesamowity	i	dziwnie	przypominający	rytmiczny	szept.

Oddech?	–	pomyślał	Dalinar.	Nie.	Niucha	nas.

Stwór	 rzucił	 się	 naprzód.	 Dalinar	 sięgnął	 w	 bok	 i	 chwycił	 jeden	 z	 worków	 z ziarnem,	 przyciągając	 go	 do	 siebie.	 Bestia	 uderzyła	 w	 worek,	 jej	 zęby	 wbiły	 się	 w niego,	 a	 wtedy	 Dalinar	 pociągnął,	 rozrywając	 szorstką	 tkaninę	 i	 wyrzucając aromatyczną	 chmurę	 lawisowego	 ziarna	 w	 powietrze.	 Następnie	 zrobił	 krok	 w	 bok	 i kopnął	bestię	z	całej	siły.

Istota	 wydawała	 się	 zbyt	 miękka	 pod	 jego	 stopą,	 jakby	 kopnął	 bukłak.	 Kopniak rzucił	ją	na	ziemię,	a	wtedy	wydała	z	siebie	syk.	Dalinar	wyrzucił	worek	i	resztkę	jego zawartości	w	górę,	wypełniając	powietrze	dodatkowym	ziarnem	i	pyłem.

Bestia	 podniosła	 się	 z	 trudem	 i	 obróciła,	 jej	 gładka	 skóra	 odbijała	 księżycowy blask.	 Cokolwiek	 to	 było,	 polowało,	 kierując	 się	 węchem,	 a	 kurz	 w	 powietrzu	 je dezorientował.	Dalinar	chwycił	dziewczynkę,	przerzucił	ją	sobie	przez	ramię,	po	czym przebiegł	obok	oszołomionego	stwora,	wypadając	przez	otwór	w	ścianie.

Ujrzał	 fioletowe	 księżycowe	 światło.	 Znajdował	 się	 w	 niewielkim	 laicie	 –

szerokiej	 szczelnie	 pośród	 skał	 z	 wystarczająco	 dobrym	 odpływem,	 by	 uniknąć

powodzi,	 i	 wysokimi	 ścianami,	 które	 chroniły	 przed	 arcyburzą.	 W	 tym	 wypadku znajdująca	 się	 po	 wschodniej	 stronie	 formacja	 skalna	 miała	 kształt	 ogromnej	 fali	 i osłaniała	niewielką	wioskę.

To	 wyjaśniało,	 dlaczego	 stodoła	 mogła	 być	 tak	 licha.	 W	 zagłębieniu	 migotały światła,	sugerując	osadę	liczącą	kilkadziesiąt	domostw.	Znajdował	się	na	jej	obrzeżu.

Po	 prawej	 widział	 zagrodę	 dla	 wieprzy,	 po	 lewej	 odległe	 domostwa,	 a	 naprzeciwko	 –

przytulony	 do	 skał	 –	 stał	 średniej	 wielkości	 dom.	 Wybudowano	 go	 w	 archaicznym stylu,	ze	ścianami	z	kremowej	cegły.

Decyzja	 była	 łatwa.	 Stwór	 poruszał	 się	 szybko,	 jak	 drapieżnik.	 Dalinar	 nie	 mógł

go	przegonić,	więc	rzucił	się	w	stronę	domu.	Zza	jego	pleców	dobiegały	wysiłki,	jakie czyniła	 bestia	 przebijająca	 się	 przez	 ścianę	 stodoły.	 Dalinar	 dotarł	 do	 budynku,	 ale frontowe	drzwi	były	zaryglowane.	Zaklął	głośno	i	zaczął	w	nie	walić.

Za	 nim	 pazury	 drapały	 o	 kamień,	 kiedy	 bestia	 pędziła	 w	 ich	 stronę.	 Dalinar uderzył	ramieniem	o	drzwi	w	chwili,	kiedy	zaczęły	się	otwierać.

Zatoczył	 się	 do	 środka,	 z	 trudem	 odzyskał	 równowagę	 i	 opuścił	 dziewczynkę	 na podłogę.	Wewnątrz	stała	kobieta	w	średnim	wieku,	fioletowy	blask	księżyca	ukazywał

jej	 gęste	 kręcone	 włosy	 i	 otwarte	 w	 przerażeniu	 oczy.	 Zatrzasnęła	 drzwi	 za	 nimi	 i zaryglowała	je.

–	 Chwała	 Heroldom!–	 wykrzyknęła,	 podnosząc	 dziewczynkę.	 –	 Znalazłeś	 ją,	 Heb.

Dziękuję.

Dalinar	podszedł	do	pozbawionego	szyby	okna	i	wyjrzał	na	zewnątrz.	Wyglądało

na	to,	że	okiennica	została	wyrwana	z	zawiasów	i	nie	dawało	się	jej	domknąć.

Nie	widział	istoty.	Obejrzał	się	przez	ramię.	Na	podłodze	leżał	kamień,	a	budynek

był	parterowy.	Z	boku	stało	proste	ceglane	palenisko,	w	którym	w	tej	chwili	nie	palił

się	 ogień,	 a	 nad	 nim	 wisiał	 żelazny	 kociołek.	 Wszystko	 wyglądało	 tak	 prymitywnie.

Który	to	rok?

To	jedynie	wizja,	pomyślał.	Sen	na	jawie.

To	dlaczego	wydawała	się	taka	realna?

Znów	 wyjrzał	 przez	 okno.	 Na	 zewnątrz	 panowała	 cisza.	 Po	 prawej	 stronie

podwórka	rósł	podwójny	rząd	skałopąków,	pewnie	rzepniki	albo	inne	warzywa.	Blask

księżyca	kładł	się	na	ziemi.	Gdzie	był	ten	stwór?	Czy…

Coś	 o	 gładkiej,	 czarnej	 skórze	 wyskoczyło	 z	 dołu	 i	 uderzyło	 w	 okno.	 Zmiażdżyło ramę,	a	Dalinar	zaklął,	przewracając	się,	kiedy	istota	wylądowała	na	nim.	Coś	ostrego uderzyło	go	w	twarz,	rozcinając	policzek.

Dziewczynka	znów	krzyknęła.

–	Światło!	–	krzyknął	Dalinar.	–	Potrzebuję	światła!

Uderzył	pięścią	w	bok	zbyt	miękkiej	głowy	stwora,	drugim	ramieniem	odpychając

pazurzastą	łapę.	Policzek	go	palił,	a	coś	szarpnęło	jego	bok,	rozcinając	tunikę	i	skórę.

Dźwignął	się	i	zrzucił	z	siebie	stwora,	który	uderzył	o	ścianę.	Dalinar	przetoczył

się	i	podniósł	z	sapnięciem.	Kiedy	bestia	wyprostowała	się	w	ciemnym	kącie,	Dalinar

odsunął	 się,	 jego	 dawne	 instynkty	 zaczęły	 działać,	 a	 ból	 zniknął,	 gdy	 wypełnił	 go bitewny	Dreszcz.	Potrzebował	broni!	Zydel	albo	noga	od	stołu.	Pokój	był	tak…

Światło	 zamigotało,	 kiedy	 kobieta	 odsłoniła	 zapaloną	 ceramiczną	 lampę.

Prymitywne	 źródło	 oświetlenia	 korzystało	 z	 oliwy,	 nie	 Burzowego	 Światła,	 ale	 jego blask	wystarczył,	by	oświetlić	jej	przerażoną	twarz	i	dziewczynkę	tulącą	się	do	długiej sukni	 kobiety.	 W	 pomieszczeniu	 znajdował	 się	 niski	 stolik	 i	 dwa	 zydle,	 ale	 wzrok Dalinara	przyciągnęło	palenisko.

Tam	oto,	błyszcząc	jak	jedno	z	Ostrzy	Honoru	ze	starożytnych	legend,	stał	prosty

żelazny	 pogrzebacz.	 Opierał	 się	 o	 palenisko,	 a	 jego	 czubek	 był	 biały	 od	 popiołu.

Dalinar	 rzucił	 się	 naprzód,	 chwycił	 go	 jedną	 dłonią	 i	 zawirował,	 by	 sprawdzić wyważenie.	Wyszkolono	go	w	klasycznej	Postawie	Wiatru,	ale	przyjął	Postawę	Dymu, która	była	lepsza	do	walki	z	niedoskonałą	bronią.	Jedna	stopa	z	przodu,	druga	z	tyłu, miecz	 –	 a	 w	 tym	 wypadku	 pogrzebacz	 –	 uniesiony	 i	 skierowany	 w	 stronę	 serca przeciwnika.

Jedynie	 lata	 wyszkolenia	 sprawiły,	 że	 nie	 cofnął	 się,	 kiedy	 ujrzał,	 czemu	 ma stawić	 czoło.	 Gładka	 i	 ciemna	 jak	 noc	 skóra	 istoty	 odbijała	 światło	 jak	 sadzawka smoły.	Stwór	nie	miał	widocznych	oczu,	a	jego	czarne,	ostre	jak	noże	zęby	wyrastały	z głowy	 wznoszącej	 się	 na	 giętkiej,	 pozbawionej	 kości	 szyi.	 Sześć	 nóg	 było	 smukłych	 i zgiętych,	 wydawały	 się	 zbyt	 cienkie,	 by	 utrzymać	 ciężar	 płynnego,	 atramentowego ciała.

To	nie	wizja,	pomyślał	Dalinar.	To	koszmar.

Stwór	 uniósł	 głowę,	 zazgrzytał	 zębami	 i	 wydał	 syczący	 dźwięk.	 Posmakował

powietrze.

–	 O,	 słodka	 mądrości	 Battar	 –	 wydyszała	 kobieta,	 przyciskając	 dziecko.	 Jej	 dłoń drżała,	gdy	uniosła	lampę,	jakby	chciała	jej	użyć	jako	broni.

Na	 zewnątrz	 rozległo	 się	 zgrzytanie,	 a	 później	 kolejna	 para	 chudych	 nóg

prześlizgnęła	 się	 przez	 zniszczone	 okno.	 Nowa	 bestia	 wspięła	 się	 do	 środka, dołączając	 do	 towarzysza,	 który	 kucał,	 niuchając	 Dalinara.	 Wydawał	 się	 ostrożny, jakby	wyczuwał,	że	stoi	naprzeciwko	uzbrojonego	–	a	przynajmniej	zdeterminowanego –	przeciwnika.

Dalinar	 przeklął	 swoją	 głupotę,	 unosząc	 jednocześnie	 rękę	 do	 boku,	 by

powstrzymać	 upływ	 krwi.	 Rozumiał,	 że	 tak	 naprawdę	 znajduje	 się	 w	 koszarach	 z Renarinem.	Wszystko	to	działo	się	w	jego	umyśle,	nie	musiał	walczyć.

Ale	każdy	instynkt	i	cały	honor	kazały	mu	zrobić	krok	w	bok	i	ustawić	się	między

kobietą	a	bestiami.	Wizja,	wspomnienia,	urojenia	–	i	tak	nie	mógł	stać	z	boku.

–	 Heb	 –	 odezwała	 się	 kobieta	 niepewnie.	 Za	 kogo	 go	 uważała?	 Za	 męża?

Robotnika	rolnego?	–	Nie	bądź	głupcem!	Nie	wiesz,	jak…

Bestie	 zaatakowały.	 Dalinar	 rzucił	 się	 naprzód	 –	 pozostawanie	 w	 ruchu	 było

esencją	Postawy	Dymu	–	i	zawirował	między	stworami,	uderzając	w	bok	pogrzebaczem.

Trafił	tego	po	lewej,	rozszarpując	jego	zbyt	gładką	skórę.

Z	rany	wysączał	się	dym.

Poruszając	się	między	istotami,	Dalinar	znów	się	zamachnął,	uderzył	nisko	w	nogi

stwora,	 którego	 nie	 ranił	 wcześniej,	 pozbawiając	 go	 równowagi.	 Tym	 samym	 ruchem wbił	bok	pogrzebacza	w	pysk	ranionego	stwora,	kiedy	ten	odwrócił	się	w	jego	stronę	i kłapnął	paszczą.

Pochłaniał	 go	 dawny	 Dreszcz,	 wyczucie	 bitwy.	 Nie	 doprowadzał	 go	 do	 furii,	 jak niektórych	mężczyzn,	lecz	sprawiał,	że	wszystko	wydawało	się	wyraźniejsze,	bardziej jaskrawe.	Jego	mięśnie	poruszały	się	gładko,	oddychał	głębiej.	Ożył.

Odskoczył	do	tyłu,	kiedy	stwory	się	zbliżyły.	Kopnięciem	przewrócił	stół,	rzucając

nim	 w	 stronę	 jednej	 z	 bestii.	 Wbił	 pogrzebacz	 w	 otwarty	 pysk	 drugiej.	 Jak	 miał

nadzieję,	wnętrze	paszczy	było	wrażliwe.	Istota	zasyczała	z	bólu	i	wycofała	się.

Dalinar	 podszedł	 do	 przewróconego	 stołu	 i	 kopniakiem	 oderwał	 jedną	 z	 nóg.

Podniósł	 ją	 i	 przybrał	 pozycję	 do	 walki	 mieczem	 i	 sztyletem.	 Wykorzystał	 nogę,	 żeby odepchnąć	 jednego	 stwora,	 i	 jednocześnie	 trzy	 razy	 uderzył	 drugiego	 w	 pysk, rozszarpując	 mu	 policzek.	 Z	 rana	 wydostał	 się	 dym,	 z	 dźwiękiem	 przypominającym syczenie.

Na	zewnątrz	rozległy	się	krzyki.	Na	krew	przodków	moich,	pomyślał.	One	nie	są

jedyne.	 Musiał	 skończyć,	 i	 to	 szybko.	 Gdyby	 walka	 się	 przeciągnęła,	 zmęczyłyby	 go szybciej,	niż	on	je.	Któż	mógł	wiedzieć,	czy	takie	bestie	w	ogóle	się	męczyły?

Z	 głośnym	 krzykiem	 rzucił	 się	 do	 przodu.	 Z	 jego	 czoła	 spływał	 pot,	 a

pomieszczenie	 jakby	 zrobiło	 się	 nieco	 ciemniejsze.	 Albo	 raczej	 bardziej	 skupione.

Tylko	 on	 i	 bestie.	 Jedyny	 ruch	 powietrza	 to	 jego	 wirujące	 bronie,	 jedyny	 dźwięk	 to jego	stopy	uderzające	o	podłogę,	jedyna	wibracja	to	bicie	jego	serca.

Nagły	deszcz	ciosów	oszołomił	bestie.	Uderzył	jedną	nogą	od	stołu,	zmuszając	ją

do	 cofnięcia	 się,	 a	 później	 rzucił	 się	 na	 drugą	 i	 wbił	 pogrzebacz	 w	 jej	 pierś,	 choć zapłacił	 za	 to	 raną	 od	 wbitych	 w	 ramię	 pazurów.	 Skóra	 stwora	 z	 początku	 stawiała opór,	lecz	później	poddała	się	i	nic	już	nie	powstrzymywało	jego	ciosu.

Wokół	 dłoni	 Dalinara	 pojawiła	 się	 potężna	 chmura	 dymu.	 Uwolnił	 rękę,	 a	 stwór zatoczył	 się	 do	 tyłu,	 jego	 nogi	 zrobiły	 się	 chudsze,	 a	 całe	 ciało	 sklęsło	 jak przeciekający	bukłak.

Wiedział,	 że	 odsłonił	 się,	 atakując.	 Nie	 mógł	 nic	 na	 to	 poradzić,	 jedynie	 uniósł

ramię	 w	 chwili,	 gdy	 druga	 bestia	 rzuciła	 się	 na	 niego,	 rozcinając	 mu	 czoło	 i	 rękę,	 i gryząc	 go	 w	 ramię.	 Dalinar	 wrzasnął	 i	 zaczął	 uderzać	 stwora	 nogą	 od	 stołu	 w	 łeb.

Próbował	go	odepchnąć,	ale	był	przerażająco	silny.

Dlatego	 też	 osunął	 się	 na	 ziemię	 i	 kopnął	 w	 górę,	 przerzucając	 stwora	 ponad swoją	głową.	Kły	puściły	jego	ramię.	Bestia	uderzyła	w	ziemię.

Oszołomiony	 Dalinar	 podniósł	 się	 i	 przyjął	 odpowiednią	 postawę.	 Zawsze

utrzymuj	postawę.	Stwór	w	tej	samej	chwili	stanął	na	łapach,	Dalinar	zaś	zignorował

ból,	 zignorował	 krew,	 pozwalając,	 by	 Dreszcz	 pomógł	 mu	 się	 skupić.	 Wyciągnął

pogrzebacz.	Noga	od	stołu	wysunęła	się	z	jego	śliskich	od	krwi	palców.

Bestia	 przykucnęła	 i	 skoczyła.	 Dalinar,	 którym	 kierowała	 płynna	 natura	 Postawy Dymu,	 zrobił	 krok	 w	 bok	 i	 uderzył	 pogrzebaczem	 w	 łapy	 stwora.	 Bestia	 się	 potknęła.

Wtedy	Dalinar	się	obrócił,	uniósł	zaimprowizowaną	broń	w	obu	rękach	i	opuścił	ją	na

kręgosłup	istoty.

Potężny	cios	przebił	skórę,	przeszedł	przez	ciało	stwora	i	uderzył	w	ziemię.	Istota

szarpała	 się,	 jej	 łapy	 poruszały	 się	 niezgrabnie,	 gdy	 dym	 z	 sykiem	 wypływał	 przez otwory	w	grzbiecie	i	brzuchu.	Dalinar	odsunął	się	na	bok,	otarł	krew	z	czoła	i	opuścił

broń	na	ziemię,	przebijając	bestię.

–	Na	Trzech	Bogów,	Heb	–	wyszeptała	kobieta.

Odwrócił	 się	 i	 spojrzał	 na	 nią.	 Stała	 wstrząśnięta,	 wpatrując	 się	 w	 sklęsłe truchła.

–	Powinnam	pomóc	–	wymamrotała.	–	Powinnam	coś	złapać	i	je	uderzyć.	Ale	byłeś

tak	szybki.	To	było…	było	kilka	uderzeń	serca.	Gdzie…?	Jak…?	–	Spojrzała	na	niego.	–

Nigdy	 nie	 widziałam	 czegoś	 takiego,	 Heb.	 Walczyłeś	 jak…	 jak	 jeden	 ze	 Świetlistych.

Gdzie	się	tego	nauczyłeś?

Dalinar	 nie	 odpowiedział.	 Zdjął	 koszulę,	 krzywiąc	 się,	 gdy	 znów	 poczuł	 ból	 ran.

Żadna	poza	tą	w	ramieniu	nie	była	poważna	–	ale	ta	była	paskudna,	jego	lewa	ręka	już

zaczynała	 drętwieć.	 Rozerwał	 koszulę	 na	 dwie	 części,	 jedną	 obwiązał	 rozcięte	 prawe przedramię,	 drugą	 zwinął	 i	 przycisnął	 do	 barku.	 Wyciągnął	 pogrzebacz	 z	 truchła, które	 przypominało	 teraz	 worek	 z	 czarnego	 jedwabiu.	 Później	 podszedł	 do	 okna.	 Inne domy	też	zostały	zaatakowane,	płonęły	ognie,	wiatr	niósł	ciche	krzyki.

–	 Musimy	 udać	 się	 w	 jakieś	 bezpieczne	 miejsce	 –	 powiedział.	 –	 Czy	 jest	 tu	 w pobliżu	piwnica?

–	Co	takiego?

–	Jaskinia	w	skale,	naturalna	albo	dzieło	ludzkich	rąk.

–	 Żadnych	 jaskini	 –	 odparła	 kobieta,	 stając	 obok	 niego.	 –	 Jak	 się	 robi	 dziurę	 w

skale?

Ostrzem	 Odprysku	 albo	 Dusznikiem.	 Albo	 nawet	 metodami	 górniczymi	 –	 choć	 to

mogło	 być	 trudne,	 gdyż	 jaskinie	 wypełniał	 krem,	 a	 z	 arcyburzami	 wiązało	 się	 duże ryzyko	 zalania.	 Dalinar	 znów	 wyjrzał	 przez	 okno.	 W	 blasku	 księżyca	 poruszały	 się ciemne	kształty,	niektóre	kierowały	się	w	ich	stronę.

Zakołysał	się,	zakręciło	mu	się	w	głowie.	Utrata	krwi.	Zaciskając	zęby,	oparł	się	o

ramę	okna.	Jak	długo	miała	potrwać	ta	wizja?

–	Potrzebujemy	rzeki.	Czegoś,	co	zmyje	nasz	zapach.	Czy	jest	jakaś	w	pobliżu?

Kobieta	pokiwała	głową.	Pobladła,	kiedy	zauważyła	ciemne	sylwetki.

–	Zabierz	dziewczynkę,	kobieto.

–	„Dziewczynkę”?	Seeli,	naszą	córkę.	I	od	kiedy	to	nazywasz	mnie	kobietą?	Tak	ci

trudno	powiedzieć	Taffa?	Na	burzowe	wichry,	Heb,	co	w	ciebie	wstąpiło?

Potrząsnął	głową,	podszedł	do	drzwi	i	otworzył	je,	nie	wypuszczając	pogrzebacza

z	rąk.

–	Weź	lampę.	Światło	nas	nie	zdradzi,	one	nie	widzą.

Kobieta	 posłuchała	 go,	 wzięła	 Seeli	 –	 dziewczynka	 wyglądała	 na	 sześć,	 może

siedem	 lat	 –	 po	 czym	 wyszła	 za	 Dalinarem.	 Słaby	 blask	 glinianej	 lampki	 drżał	 w mroku.	Kształtem	przypominała	nieco	pantofel.

–	Rzeka?	–	spytał	Dalinar.

–	Wiesz,	gdzie…

–	 Uderzyłem	 się	 w	 głowę,	 Taffo	 –	 przerwał	 jej.	 –	 Jestem	 oszołomiony.	 Trudno	 mi myśleć.

Kobieta	wydawała	się	zmartwiona,	ale	przyjęła	tę	odpowiedź.	Wskazała	w	stronę

przeciwną	niż	wioska.

–	Chodźmy	–	powiedział,	wychodząc	w	mrok.	–	Czy	ataki	tych	bestii	są	częste?

–	 Może	 w	 czasie	 Spustoszenia,	 ale	 nie	 za	 mojego	 życia!	 Burzowe	 wichry,	 Heb.

Musimy	cię	zaprowadzić	do…

–	Nie.	Idziemy	dalej.

Ruszyli	ścieżką	prowadzącą	na	tyły	skalnej	formacji	przypominającej	falę.	Dalinar

spoglądał	 na	 wioskę.	 Ilu	 ludzi	 tam	 właśnie	 ginęło,	 mordowanych	 przez	 bestie	 z Potępienia	rodem?	Gdzie	byli	żołnierze	miejscowego	pana?

Może	ta	wioska	znajdowała	się	zbyt	daleko,	by	korzystać	z	ochrony	pana	miasta?

A	może	w	tej	epoce	i	w	tym	miejscu	wszystko	wyglądało	inaczej.	Zaprowadzę	kobietę	i

dziecko	do	rzeki,	a	później	wrócę,	by	zorganizować	opór.	Jeśli	ktoś	jeszcze	został.

Myśl	 wydawała	 mu	 się	 śmieszna.	 Musiał	 się	 podpierać	 pogrzebaczem.	 Jak	 miał

zorganizować	opór?

Poślizgnął	 się	 na	 stromym	 odcinku	 szlaku.	 Taffa	 odstawiła	 lampę	 i	 chwyciła	 go zaniepokojona.	 Droga	 była	 trudna,	 z	 licznymi	 głazami	 i	 skałopąkami,	 które	 w	 tę chłodną,	 wilgotną	 noc	 wysunęły	 pędy	 i	 liście.	 Szumiały	 na	 wietrze.	 Dalinar wyprostował	się,	po	czym	skinął	na	kobietę,	gestem	każąc	jej	ruszać	dalej.

W	mroku	rozległo	się	ciche	skrobanie.	Dalinar	odwrócił	się	i	stężał.

–	Heb?	–	spytała	kobieta	ze	strachem	w	głosie.

–	Unieś	światło.

Uniosła	 lampkę,	 oświetlając	 zbocze	 wzgórza	 migotliwym	 żółtym	 blaskiem.	 Co

najmniej	 tuzin	 czarnych	 jak	 noc	 plam,	 zbyt	 gładkich	 skór,	 prześlizgiwało	 się	 po

skałopąkach	i	głazach.	Nawet	ich	zęby	i	szpony	były	czarne.

Seeli	jęknęła	i	przycisnęła	się	do	matki.

–	Biegnijcie	–	powiedział	cicho	Dalinar,	unosząc	pogrzebacz.

–	Heb,	one…

–	Biegnijcie!	–	wykrzyknął.

–	One	są	też	przed	nami!

Obróciwszy	się,	ujrzał	czarne	plamy	z	przodu.	Zaklął	i	rozejrzał	się.

–	Tam	–	powiedział,	wskazując	na	pobliską	skałę.	Była	wysoka	i	płaska.	Popchnął

Taffę	naprzód,	a	ona	pociągnęła	Seeli,	ich	jednoczęściowe	niebieskie	sukienki	łopotały na	wietrze.

Biegły	 szybciej,	 niż	 on	 mógł	 w	 obecnym	 stanie,	 i	 Taffa	 jako	 pierwsza	 dotarła	 do skalnej	 ściany.	 Uniosła	 wzrok,	 jakby	 chciała	 wspiąć	 się	 na	 szczyt,	 na	 to	 było	 jednak zbyt	stromo.	Dalinar	chciał	mieć	po	prostu	osłonięte	plecy.	Stanął	na	kawałku	płaskiej skały	 przed	 formacją	 i	 uniósł	 broń.	 Czarne	 bestie	 skradały	 się	 ostrożnie	 po kamieniach.	 Czy	 mógł	 je	 w	 jakiś	 sposób	 rozproszyć,	 by	 umożliwić	 kobiecie	 i dziewczynce	ucieczkę?	Miał	zawroty	głowy.

Co	ja	bym	dał	za	swój	Pancerz…

Seeli	zapłakała.	Matka	próbowała	ją	pocieszyć,	lecz	w	jej	głosie	brzmiał	niepokój.

Wiedziała.	Wiedziała,	że	te	plamy	ciemności,	ta	ożywiona	noc,	rozerwą	ich	na	strzępy.

Jak	 brzmiało	 to	 słowo,	 którego	 użyła?	 Spustoszenie.	 Księga	 o	 nich	 wspominała.

Spustoszenia	 występowały	 podczas	 niemal	 mitycznych	 cienodni,	 nim	 zaczęła	 się

prawdziwa	historia.	Nim	ludzkość	pokonała	Pustkowców	i	zaniosła	wojnę	do	niebios.

Pustkowcy.	Kim	były	te	istoty?	Mitami.	Mitami,	które	ożyły,	by	go	zabić.

Kilka	stworów	rzuciło	się	do	przodu,	a	on	znów	poczuł	wypełniający	go	Dreszcz,

dodający	 mu	 sił.	 Odskoczyły	 ostrożnie,	 sprawdzając	 jego	 słabość.	 Inne	 niuchały powietrze	i	krążyły.	Chciały	dopaść	kobietę	i	dziecko.

Dalinar	 skoczył	 w	 ich	 stronę,	 zmuszając	 je,	 by	 się	 wycofały;	 nie	 wiedział,	 skąd czerpie	 tę	 siłę.	 Jedna	 bestia	 się	 zbliżyła,	 a	 on	 zamachnął	 się,	 przybierając	 Postawę Dymu	–	szerokie	ciosy,	wdzięk.

Trafił	 bestię	 w	 bok,	 lecz	 wtedy	 dwie	 pozostałe	 skoczyły	 na	 niego.	 Szpony

szarpały	jego	plecy,	a	ich	ciężar	rzucił	go	na	kamienie.	Zaklął,	przetoczył	się,	uderzył

stwora	pięścią	i	odrzucił	go.	Inny	ugryzł	go	w	nadgarstek,	zmuszając	do	wypuszczenia

pogrzebacza.	 Dalinar	 rąbnął	 i	 wbił	 pięść	 w	 szczękę	 stwora,	 a	 wtedy	 ten	 odruchowo otworzył	pysk,	uwalniając	jego	dłoń.

Potwory	 zbliżały	 się.	 Jakimś	 sposobem	 udało	 mu	 się	 podnieść	 i	 zatoczyć	 pod kamienną	 ścianę.	 Kobieta	 rzuciła	 lampką	 w	 stronę	 stwora,	 który	 zbliżył	 się najbardziej,	 zalewając	 oliwą	 kamienie	 i	 podpalając	 ją.	 Najwyraźniej	 ogień	 nie przeszkadzał	tym	istotom.

Ruch	 ten	 odsłonił	 Seeli,	 gdyż	 Taffa	 straciła	 na	 chwilę	 równowagę.	 Potwór	 ją przewrócił,	 a	 inne	 rzuciły	 się	 w	 stronę	 dziecka	 –	 lecz	 Dalinar	 skoczył	 w	 jej	 stronę, objął	 ją,	 skulił	 się	 i	 odwrócił	 plecami	 do	 potworów.	 Jeden	 skoczył	 na	 jego	 grzbiet, szpony	przecięły	skórę.

Seeli	załkała	z	przerażenia.	Taffa	wrzeszczała,	gdy	opadły	ją	potwory.

–	 Dlaczego	 mi	 to	 pokazujesz?!	 –	 krzyknął	 Dalinar	 w	 noc.	 –	 Dlaczego	 muszę

przeżywać	tę	wizję!	Bądź	przeklęty!

Szpony	 szarpały	 jego	 plecy,	 ściskał	 Seeli,	 choć	 przeszywał	 go	 ból.	 Uniósł	 wzrok do	nieba.

I	oto	ujrzał	jaskrawoniebieskie,	opadające	światło.

Zupełnie	jak	gwiezdna	skała,	spadająca	z	nieprawdopodobną	prędkością.	Dalinar

krzyknął,	 kiedy	 światło	 uderzyło	 w	 pewnej	 odległości	 w	 ziemię,	 miażdżąc	 kamień	 i wyrzucając	odłamki	w	powietrze.	Ziemia	zatrzęsła	się.	Bestie	znieruchomiały.

Dalinar	 obrócił	 się	 niezręcznie	 na	 bok	 i	 przyglądał	 się	 z	 niedowierzaniem,	 jak światło	 wstaje,	 rozwijając	 kończyny.	 To	 wcale	 nie	 była	 gwiazda,	 lecz	 człowiek.

Człowiek	 w	 świetlistym	 Pancerzu	 Odprysku,	 dzierżący	 Ostrze	 Odprysku	 i

pozostawiający	za	sobą	smugi	Burzowego	Światła.

Stwory	 zasyczały	 gwałtownie	 i	 rzuciły	 się	 na	 postać,	 ignorując	 Dalinara	 i

pozostałą	dwójkę.	Odpryskowy	uniósł	Ostrze	i	zaatakował	zręcznie,	wykorzystując	ich

pęd.

Dalinar	 leżał	 oszołomiony.	 Tamten	 nie	 przypominał	 żadnego	 Odpryskowego,

jakiego	kiedykolwiek	widział.	Pancerz	emanował	stałym	błękitnym	blaskiem,	a	glify	–

niektóre	 znajome,	 inne	 obce	 –	 wygrawerowano	 w	 metalu.	 Sączył	 się	 z	 nich	 błękitny opar.

Poruszając	 się	 zwinnie	 i	 z	 cichym	 brzękiem	 Pancerza,	 mężczyzna	 zaatakował

bestie.	 Zręcznie	 rozciął	 potwora	 na	 pół,	 odrzucając	 na	 bok	 kawałki	 nocy,	 z	 których wypływał	czarny	dym.

Dalinar	podciągnął	się	do	Taffy.	Żyła,	choć	miała	rozszarpany	bok.	Seelie	ciągnęła

ją	i	płakała.	Muszę…	coś	zrobić…	–	pomyślał	Dalinar.

–	Pokój	wam	–	powiedział	ktoś.

Dalinar	 szarpnął	 się,	 a	 gdy	 się	 odwrócił,	 ujrzał	 kobietę	 w	 delikatnym	 Pancerzu Odprysku,	 klęczącą	 obok	 i	 unoszącą	 coś	 jasnego.	 To	 był	 topaz	 przepleciony	 z heliodorem,	 oba	 umieszczone	 w	 delikatnej	 metalowej	 oprawie,	 a	 każdy	 z	 kamieni	 był

wielkości	męskiej	dłoni.	Kobieta	miała	bursztynowe	oczy,	które	zdawało	się,	że	świecą w	ciemnościach,	i	nie	nosiła	hełmu.	Włosy	upięła	w	kok.	Uniosła	dłoń	i	dotknęła	czoła Dalinara.

Przeszyła	go	lodowata	fala.	Nagle	ból	ustąpił.

Następnie	kobieta	dotknęła	Taffy	–	ciało	na	jej	ramieniu	odrosło	w	mgnieniu	oka.

Rozszarpane	 mięśnie	 pozostały	 tam,	 gdzie	 były,	 zastąpiło	 je	 nowe	 ciało.	 Skóra zasklepiła	się	bez	najmniejszej	blizny,	a	wtedy	Odpryskowa	kawałkiem	białej	tkaniny wytarła	krew	i	mięśnie.

Taffa	z	szacunkiem	uniosła	wzrok.

–	Przybyliście	–	wyszeptała.	–	Chwała	Wszechmocnemu.

Kobieta	 wstała.	 Jej	 pancerz	 emanował	 równym	 bursztynowym	 blaskiem.

Uśmiechnęła	 się	 i	 odwróciła,	 a	 w	 jej	 dłoni	 z	 mgieł	 utworzyło	 się	 Ostrze	 Odprysku.

Ruszyła	na	pomoc	towarzyszowi.

Odpryskowa,	pomyślał	Dalinar.	Nigdy	czegoś	takiego	nie	widział.

Wstał	 z	 wahaniem.	 Czuł	 się	 silny	 i	 zdrowy,	 jakby	 właśnie	 obudził	 się	 po	 całej nocy	 spokojnego	 snu.	 Spojrzał	 na	 ramię,	 ściągając	 prowizoryczny	 bandaż.	 Musiał

wytrzeć	 krew	 i	 strzępy	 skóry,	 lecz	 pod	 tą	 warstwą	 wszystko	 zagoiło	 się	 idealnie.

Odetchnął	 głęboko,	 po	 czym	 wzruszył	 ramionami,	 chwycił	 pogrzebacz	 i	 ruszył	 do walki.

–	Heb?!	–	zawołała	z	tyłu	Taffa.	–	Oszalałeś?

Nie	 odpowiedział.	 Nie	 mógł	 po	 prostu	 siedzieć,	 kiedy	 dwoje	 nieznajomych

walczyło,	 by	 go	 ochronić.	 Czarnych	 stworów	 były	 dziesiątki.	 Na	 jego	 oczach	 jeden zaczepił	łapą	błękitnego	Odpryskowego,	a	jego	szpony	wbiły	się	w	Pancerz,	na	którym pojawiła	się	siatka	pęknięć.	Ci	Odpryskowi	byli	w	prawdziwym	niebezpieczeństwie.

Kobieta	 zwróciła	 się	 w	 stronę	 Dalinara.	 Teraz	 miała	 hełm.	 Kiedy	 go	 założyła?

Wydawała	się	wstrząśnięta,	gdy	Dalinar	rzucił	się	na	jedną	z	czarnych	bestii	i	uderzył

w	 nią	 pogrzebaczem.	 Przyjął	 Postawę	 Dymu	 i	 obronił	 się	 przed	 jej	 kontratakiem.

Odpryskowa	odwróciła	się	do	towarzysza,	po	czym	oboje	ustawili	się	tak,	że	w	sumie,

ze	stojącym	najbliżej	skał	Dalinarem,	utworzyli	trójkąt.

Z	 dwójką	 Odpryskowych	 u	 boku	 walka	 szła	 zdecydowanie	 lepiej	 niż	 w	 domu.

Udało	 mu	 się	 pozbyć	 tylko	 jednej	 bestii	 –	 były	 szybkie	 i	 silne,	 a	 on	 walczył

defensywnie,	 próbując	 odwrócić	 ich	 uwagę	 i	 zmniejszyć	 nacisk	 na	 Odpryskowych.

Stwory	nie	wycofały	się.	Nacierały,	aż	ostatni	został	rozcięty	na	pół	przez	kobietę.

Dalinar	 odetchnął	 ciężko	 i	 opuścił	 pogrzebacz.	 Inne	 światła	 cały	 czas	 spadały	 z nieba	 w	 stronę	 wioski	 –	 zakładał,	 że	 wylądowali	 tam	 kolejni	 z	 tych	 dziwnych Odpryskowych.

–	 Cóż	 –	 powiedział	 mężczyzna	 silnym	 głosem	 –	 muszę	 powiedzieć,	 że	 nigdy	 nie miałem	przyjemności	walczyć	z	towarzyszem	uzbrojonym	tak…	niekonwencjonalnie.

Odwróciwszy	 się,	 Dalinar	 zobaczył	 Odpryskowego.	 Gdzie	 się	 podział	 hełm

mężczyzny?	Tamten	stał	z	Ostrzem	opartym	o	naramiennik	i	przyglądał	się	Dalinarowi

oczyma	 w	 tak	 jasnym	 odcieniu	 niebieskiego,	 że	 wydawały	 się	 białe.	 Czy	 jego	 oczy naprawdę	 się	 świeciły	 i	 sączyło	 się	 z	 nich	 Burzowe	 Światło?	 Skórę	 miał

ciemnobrązową,	 jak	 Makabakowie,	 a	 do	 tego	 krótko	 obcięte	 kręcone	 czarne	 włosy.

Jego	 pancerz	 już	 nie	 świecił,	 choć	 jeden	 duży	 symbol	 –	 umieszczony	 pośrodku napierśnika	–	nadal	emanował	słabym	niebieskim	blaskiem.

Dalinar	 rozpoznał	 ten	 symbol,	 ten	 wzór	 przedstawiający	 stylizowane	 podwójne

oko,	 osiem	 kręgów	 połączonych	 z	 dwoma	 pośrodku.	 To	 był	 znak	 Zaginionych

Świetlistych	w	czasach,	kiedy	nazywano	ich	Świetlistymi	Rycerzami.

Odpryskowa	spoglądała	w	stronę	wioski.

–	Kto	uczył	cię	walki	mieczem?	–	spytał	rycerz.

Dalinar	spojrzał	mu	w	oczy.	Nie	wiedział,	jak	zareagować.

–	 To	 mój	 mąż	 Heb,	 szlachetny	 rycerzu	 –	 stwierdziła	 Taffa,	 podchodząc	 bliżej.	 –	 O

ile	wiem,	nigdy	nie	miał	miecza	w	rękach.

–	 Twoje	 postawy	 nie	 są	 mi	 znane	 –	 mówił	 dalej	 rycerz.	 –	 Ale	 były	 ćwiczone	 i precyzyjne.	 Takie	 umiejętności	 wymagają	 wieloletniego	 szkolenia.	 Rzadko	 widziałem mężczyzn,	czy	to	rycerzy,	czy	żołnierzy,	którzy	walczyliby	równie	dobrze.

Dalinar	nadal	milczał.

–	 Jak	 widzę,	 nic	 mi	 nie	 powiesz	 –	 stwierdził	 mężczyzna.	 –	 Dobrze.	 Ale	 gdybyś chciał	wykorzystać	to	swoje	tajemnicze	szkolenie,	przybądź	do	Urithiru.

–	Urithiru?	–	powtórzył	Dalinar.	Gdzieś	już	słyszał	tę	nazwę.

–	Tak.	Nie	mogę	ci	obiecać	miejsca	w	jednym	z	zakonów,	ta	decyzja	nie	ode	mnie

zależy,	 ale	 jeśli	 umiesz	 posługiwać	 się	 mieczem	 równie	 dobrze,	 jak	 tym	 kuchennym narzędziem,	 to	 jestem	 pewien,	 że	 znajdzie	 się	 dla	 ciebie	 miejsce	 pośród	 nas.	 – Odwrócił	się	na	wschód,	w	stronę	wioski.	–	Rozpuść	wieści.	Znaki	takie	jak	te	nie	są bez	 znaczenia.	 Nadchodzi	 Spustoszenie.	 –	 Odwrócił	 się	 do	 towarzyszki.	 –	 Odchodzę.

Strzeż	 tej	 trójki	 i	 odprowadź	 ich	 do	 wioski.	 Nie	 możemy	 pozostawić	 ich	 samotnie	 na pastwę	niebezpieczeństw	tej	nocy.

Kobieta	 pokiwała	 głową.	 Pancerz	 błękitnego	 rycerza	 zaczął	 słabo	 świecić,

następnie	 mężczyzna	 rzucił	 się	 w	 powietrze	 jakby	 spadał	 w	 górę.	 Dalinar	 cofnął	 się, wstrząśnięty,	 patrząc,	 jak	 świetlista	 niebieska	 postać	 wznosi	 się,	 po	 czym	 opada łukiem	w	stronę	wioski.

–	 Chodźcie	 –	 powiedziała	 kobieta.	 Jej	 głos	 odbijał	 się	 echem	 we	 wnętrzu	 hełmu.

Zaczęła	pośpiesznie	schodzić.

–	Zaczekaj	–	poprosił	Dalinar,	idąc	za	nią.

Taffa	podniosła	córkę	i	ruszyła	za	nimi.	Oliwa	na	skałach	dopalała	się.

Kobieta	zwolniła,	by	Dalinar	i	Taffa	mogli	dotrzymać	jej	kroku.

–	Muszę	to	wiedzieć	–	odezwał	się	Kholin,	czując	się	głupio.	–	Który	mamy	rok?

Odpryskowa	 odwróciła	 się	 w	 jego	 stronę.	 Jej	 hełm	 zniknął.	 Zamrugał	 –	 kiedy	 to się	 wydarzyło?	 W	 przeciwieństwie	 do	 towarzysza,	 miała	 jasną	 skórę	 –	 nie	 bladą,	 jak mieszkańcy	Shinovaru,	ale	naturalnie	jasnobeżową,	jak	Alethi.

–	Ósma	Epoka,	trzysta	trzydziesty	siódmy	rok.

Ósma	 Epoka?	 –	 pomyślał	 Dalinar.	 Co	 to	 w	 ogóle	 znaczy?	 Ta	 wizja	 była	 inna	 od pozostałych.	 Tamte	 były	 o	 wiele	 krótsze,	 to	 po	 pierwsze.	 I	 głos,	 który	 do	 niego przemawiał.	Gdzie	on	był?

–	Gdzie	jestem?	–	pytał	dalej.	–	Które	królestwo?

Kobieta	zmarszczyła	czoło.

–	Nie	zostałeś	uleczony?

–	Czuję	się	dobrze.	Ja	tylko…	Muszę	wiedzieć.	W	którym	królestwie	jestem?

–	Natanatan.

Dalinar	 powoli	 wypuścił	 powietrze.	 Natanatan.	 Strzaskane	 Równiny	 leżały	 na

ziemiach,	które	niegdyś	należały	do	Natanatanu.	Królestwo	upadło	przed	wiekami.

–	A	was	wysłał	król	Natanatanu?	–	spytał.

Roześmiała	się.

–	Świetliści	Rycerze	walczą	dla	żadnego	z	królów	i	dla	każdego	z	nich.

–	To	gdzie	mieszkacie?

–	Urithiru	jest	głównym	ośrodkiem	naszych	zakonów,	ale	mieszkamy	w	miastach

w	całej	Aletheli.

Dalinar	znieruchomiał.	Alethela.	To	była	historyczna	nazwa	krainy,	która	stała	się

Alethkarem.

–	Przekraczacie	granice	królestw,	by	walczyć?

–	Heb	–	odezwała	się	Taffa.	Wydawała	się	bardzo	zatroskana.	–	To	ty	mi	obiecałeś,

że	Świetliści	przybędą	i	nas	ochronią,	tuż	zanim	poszedłeś	poszukać	Seeli.	Czy	wciąż

jesteś	otumaniony?	Szlachetna	pani,	mogłabyś	znów	go	uzdrowić?

–	 Powinnam	 oszczędzać	 Odrodzenie	 dla	 innych,	 którzy	 mogą	 być	 ranni	 –	 odparła kobieta,	spoglądając	w	stronę	wioski.	Walki	dobiegały	końca.

–	Dobrze	się	czuję	–	sprzeciwił	się	Dalinar.	–	Alethk…	Alethela.	Tam	mieszkacie?

–	 To	 nasz	 obowiązek	 i	 nasz	 przywilej	 –	 odparła	 kobieta	 –	 zachowywać	 czujność przed	 Spustoszeniem.	 Jedno	 królestwo	 studiuje	 sztuki	 wojenne,	 by	 inni	 mogli	 żyć	 w pokoju.	Umieramy,	byście	mogli	żyć.	To	zawsze	było	nasze	miejsce.

Dalinar	stał	bez	ruchu,	rozważając	te	słowa.

–	Wszyscy,	którzy	umieją	walczyć,	są	potrzebni	–	dodała	kobieta.	–	A	wszyscy	ci,

którzy	 pragną	 walczyć,	 powinni	 być	 zmuszeni,	 by	 udać	 się	 do	 Aletheli.	 Walka,	 nawet ta	 walka	 przeciwko	 Dziesięciu	 Śmierciom,	 zmienia	 człowieka.	 Możemy	 cię	 uczyć,	 by cię	to	nie	zniszczyło.	Przyjdź	do	nas.

Dalinar	pokiwał	głową.

–	 Każde	 pastwisko	 potrzebuje	 trzech	 rzeczy	 –	 powiedziała	 kobieta,	 a	 jej	 głos zmienił	 się,	 jakby	 cytowała	 z	 pamięci.	 –	 Stad,	 by	 rosły,	 pasterzy,	 by	 je	 paśli,	 i strażników	 dookoła.	 My	 z	 Aletheli	 jesteśmy	 tymi	 strażnikami,	 wojownikami,	 którzy bronią	 i	 walczą.	 Zachowujemy	 straszliwe	 sztuki	 wojenne,	 a	 później	 przekazujemy	 je innym,	kiedy	nadchodzi	Spustoszenie.

–	 Spustoszenie	 –	 powtórzył.	 –	 To	 znaczy	 Pustkowcy,	 tak?	 Czy	 to	 z	 nimi	 dziś walczyliśmy?

Kobieta	prychnęła	pogardliwie.

–	 Pustkowcy?	 To?	 Nie,	 to	 była	 Esencja	 Północy,	 choć	 wciąż	 pozostaje	 tajemnicą, kto	 ją	 wypuścił.	 –	 Spojrzała	 w	 bok.	 –	 Harkaylain	 mówi,	 że	 Spustoszenie	 nadchodzi,	 a on	rzadko	się	myli.	On…

Nagły	 krzyk	 w	 ciemnościach.	 Kobieta	 zaklęła	 i	 spojrzała	 w	 stronę	 źródła

dźwięku.

–	Zaczekajcie	tutaj.	Zawołajcie,	jeśli	Esencja	powróci.	Usłyszę.

Zniknęła	w	ciemnościach.

Dalinar	uniósł	rękę,	rozdarty	między	pragnieniem	podążenia	za	nią	a	pozostania	i

pilnowania	 Taffy	 i	 jej	 córki.	 Ojcze	 Burz!	 –	 pomyślał,	 kiedy	 zorientował	 się,	 że	 kiedy zabrakło	świetlistej	zbroi	kobiety,	pozostali	w	ciemnościach.

Odwrócił	się	do	Taffy.	Stała	na	ścieżce	obok	niego,	ale	jej	spojrzenie	było	dziwnie

rozproszone.

–	Taffa?	–	spytał.

–	Brakuje	mi	tych	czasów	–	odpowiedziała.

Dalinar	podskoczył.	Ten	głos	nie	należał	do	niej.	To	był	głos	mężczyzny,	głęboki	i

potężny.	Ten	głos	przemawiał	do	niego	podczas	każdej	wizji.

–	Kim	jesteś?	–	spytał	Dalinar.

–	 Niegdyś	 byli	 jednością	 –	 powiedziała	 Taffa,	 czy	 ktokolwiek	 to	 był.	 –	 Zakony.

Ludzie.	Nie	bez	problemów	i	kłótni,	oczywiście.	Ale	skupieni.

Dalinara	 przeszedł	 dreszcz.	 Coś	 w	 tym	 głosie	 zawsze	 wydawało	 mu	 się	 dziwnie znajome.	Nawet	podczas	pierwszej	wizji.

–	Proszę.	Musisz	mi	powiedzieć,	o	co	chodzi,	dlaczego	mi	to	wszystko	pokazujesz.

Kim	jesteś?	Sługą	Wszechmocnego?

–	 Żałuję,	 że	 nie	 mogę	 ci	 pomóc	 –	 powiedziała	 Taffa,	 spoglądając	 na	 Dalinara,	 ale ignorując	jego	pytania.	–	Musisz	ich	zjednoczyć.

–	 Jak	 słyszałem	 już	 wcześniej!	 Ale	 potrzebuję	 pomocy.	 To,	 co	 kobieta	 mówiła	 o Alethkarze.	Czy	to	prawda?	Czy	rzeczywiście	możemy	znów	tacy	się	stać?

–	 Mówienie	 o	 tym,	 co	 może	 się	 wydarzyć,	 jest	 zakazane.	 Mówienie	 o	 przeszłości zależy	od	perspektywy.	Ale	spróbuję	pomóc.

–	To	daj	mi	coś	więcej	od	mętnych	odpowiedzi!

Taffa	 wpatrywała	 się	 w	 niego	 poważnie.	 Jakimś	 sposobem	 w	 blasku	 gwiazd

widział	jej	brązowe	oczy.	Kryło	się	za	nimi	coś	głębokiego,	onieśmielającego.

–	 Powiedz	 mi	 przynajmniej…	 Ufam	 arcyksięciu	 Sadeasowi,	 ale	 mój	 syn	 Adolin

uważa,	że	jestem	głupcem.	Czy	powinienem	nadal	ufać	Sadeasowi?

–	Tak	–	odparła	istota.	–	To	ważne.	Nie	pozwól,	by	pochłonęły	cię	konflikty.	Bądź

silny.	Zachowaj	honor,	a	honor	ci	pomoże.

W	końcu	coś	konkretnego,	pomyślał	Dalinar.

∗	∗	∗

Usłyszał	głosy.	Mroczny	krajobraz	stał	się	niewyraźny.

–	 Nie!	 –	 Wyciągnął	 ręce	 w	 stronę	 kobiety.	 –	 Nie	 odsyłaj	 mnie	 jeszcze.	 Co	 mam zrobić	z	Elhokarem	i	wojną?

–	Dam	ci,	co	mogę.	–	Głos	stawał	się	niewyraźny.	–	Przepraszam,	że	nie	mogę	dać

więcej.

–	 Cóż	 to	 za	 odpowiedź?!	 –	 wykrzyknął	 Dalinar.	 Otrząsnął	 się	 i	 zaczął	 szarpać.

Przytrzymywały	 go	 jakieś	 ręce.	 Skąd	 się	 wzięły?	 Zaklął,	 odpychając	 je	 i	 próbując	 się oswobodzić.

Nagle	 znieruchomiał.	 Znajdował	 się	 w	 koszarach	 na	 Strzaskanych	 Równinach,	 o

dach	 uderzał	 łagodny	 deszcz.	 Burza	 w	 większości	 przeszła.	 Grupa	 żołnierzy

przytrzymywała	go,	a	Renarin	przyglądał	się	temu	z	niepokojem.

Dalinar	 pozostał	 bez	 ruchu	 z	 otwartymi	 ustami.	 Przed	 chwilą	 wrzeszczał.

Żołnierze	czuli	się	niezręcznie,	patrzyli	po	sobie,	nie	chcieli	spojrzeć	mu	w	oczy.	Jeśli było	jak	wcześniej,	odgrywał	swoją	rolę	w	wizji,	bełkotał	i	machał	rękami.

–	Mój	umysł	jest	już	czysty	–	stwierdził.	–	Już	dobrze.	Możecie	mnie	puścić.

Renarin	skinął	na	pozostałych,	a	oni	z	wahaniem	go	puścili.	Renarin	próbował	go

usprawiedliwiać,	 mówił	 im,	 że	 jego	 ojciec	 nie	 może	 doczekać	 się	 walki.	 Nie	 brzmiało to	zbyt	przekonująco.

Dalinar	wycofał	się	na	tył	budynku,	usiadł	na	podłodze	między	dwoma	zwiniętymi

śpiworami,	 oddychał	 głęboko	 i	 myślał.	 Ufał	 swoim	 wizjom,	 jednak	 ostatnio	 życie	 w obozach	było	i	tak	trudne,	wolałby	więc,	by	jego	ludzie	nie	uznali	go	za	szaleńca.

„Zachowaj	honor,	a	honor	ci	pomoże”.

Wizja	 kazała	 mu	 zaufać	 Sadeasowi.	 Ale	 nigdy	 nie	 uda	 mu	 się	 przekonać	 do	 tego Adolina	–	który	nie	tylko	nienawidził	Sadeasa,	ale	też	uważał	wizje	za	urojenia	umysłu ojca.	Mógł	jedynie	działać	tak	jak	wcześniej.

I	w	jakiś	sposób	zmusić	arcyksiążąt	do	współpracy.



Siedem	lat	wcześniej

–	Mogę	ją	uratować	–	powiedział	Kal,	ściągając	koszulę.

Dziewczynka	miała	zaledwie	pięć	lat.	Spadła	z	dużej	wysokości.

–	Mogę	ją	uratować.

Mamrotał.	Wokół	zebrał	się	tłumek.	Minęły	dwa	miesiące	od	śmierci	oświeconego

Wistiowa,	 wciąż	 nie	 mieli	 nowego	 pana	 miasta.	 W	 tym	 czasie	 prawie	 nie	 widywał

Laral.

Kal	 miał	 zaledwie	 trzynaście	 lat,	 ale	 został	 dobrze	 wyszkolony.	 Pierwsze

niebezpieczeństwo	 stanowiła	 utrata	 krwi	 –	 dziecko	 złamało	 nogę,	 było	 to

skomplikowane	złamanie,	a	w	miejscach,	gdzie	kości	przebiły	ciało,	tryskał	czerwony

płyn.	 Kal	 odkrył,	 że	 drżą	 mu	 ręce,	 kiedy	 przyciskał	 palce	 do	 rany.	 Złamana	 kość	 była śliska,	nawet	poszarpany	koniec,	zwilżony	krwią.	Która	arteria	została	przebita?

–	Co	robisz	z	moją	córką?	–	Barczysty	Harl	przedarł	się	przez	gromadę	gapiów.	–

Ty	kremliku!	Nie	dotykaj	Miasal!	Nie…

Harl	 przerwał,	 gdy	 kilku	 mężczyzn	 go	 odciągnęło.	 Wiedzieli,	 że	 Kal	 –	 który przypadkiem	przechodził	obok	–	był	jedyną	nadzieją	dziewczynki.	Już	posłali	Alima	po ojca	Kala.

–	Mogę	ją	uratować	–	powiedział	Kal.

Jej	twarz	była	blada	i	dziewczynka	się	nie	ruszała.

Ta	rana	głowy,	może	ona…

Nie	 mogę	 o	 tym	 teraz	 myśleć.	 Jedna	 z	 tętnic	 w	 podudziu	 została	 przerwana.	 Z

własnej	koszuli	zrobił	opaskę	uciskową,	by	powstrzymać	wypływ	krwi,	ale	ona	ciągle

się	 zsuwała.	 Nadal	 przyciskając	 palce	 do	 rany,	 zawołał:	 –	 Ogień!	 Potrzebuję	 ognia!

Szybko!	I	niech	mi	ktoś	da	koszulę!

Kilku	 mężczyzn	 odbiegło,	 kiedy	 Kal	 uniósł	 nogę.	 Jeden	 z	 widzów	 pośpiesznie

podał	 koszulę.	 Kal	 wiedział,	 w	 którym	 miejscu	 ucisnąć	 tętnicę.	 Opaska	 się	 zsuwała, ale	palce	nie.	Przytrzymywał	tę	arterię,	przyciskając	koszulę	do	reszty	rany,	aż	Valama wrócił	ze	świecą.

Już	zaczęli	podgrzewać	nóż.	Dobrze.	Kal	wziął	nóż	i	przypalił	nim	ranę.	Powietrze wypełnił	smród	spalonego	mięsa.	Podmuch	chłodnego	wiatru	go	rozproszył.

Dłonie	 Kala	 przestały	 się	 trząść.	 Wiedział,	 co	 robić.	 Poruszał	 się	 z

umiejętnościami,	 które	 zaskoczyły	 nawet	 jego	 samego,	 idealnie	 przyżegając	 ranę, kiedy	szkolenie	 przejęło	nad	 nim	kontrolę.	 Wciąż	musiał	 odciąć	tętnicę	 –	 przypalanie mogło	nie	zadziałać	w	wypadku	tak	wielkiej	arterii	–	ale	razem	powinny	pomóc.

Kiedy	 skończył,	 krwawienie	 ustąpiło.	 Usiadł	 z	 uśmiechem.	 I	 wtedy	 zauważył,	 że rana	głowy	Miasal	też	nie	krwawi,	a	jej	pierś	się	nie	porusza.

–	Nie!	–	Harl	padł	na	kolana.	–	Nie!	Zrób	coś!

–	Ja…	–	zaczął	mówić	Kal.	Powstrzymał	krwawienie.

Stracił	ją.

Nie	wiedział,	co	powiedzieć,	jak	zareagować.	Przepełniły	go	głębokie,	straszliwe

mdłości.	 Harl	 z	 wyciem	 odepchnął	 go	 na	 bok.	 Kal	 cofnął	 się.	 Znów	 zaczął	 się	 trząść, gdy	ojciec	przytulił	martwe	ciało	córki.

Tłum	milczał.

*

Godzinę	 później	 Kal	 siedział	 na	 schodach	 przed	 salą	 operacyjną,	 płacząc.	 Jego smutek	był	łagodny.	Tu	dreszcze.	Tam	kilka	łez	spływających	po	jego	policzkach.

Siedział	z	kolanami	podciągniętymi	pod	brodę,	obejmując	nogi	rękami	i	próbując

znaleźć	sposób	na	stłumienie	cierpienia.	Czy	istniał	balsam,	który	mógł	złagodzić	jego ból?	Bandaż,	by	powstrzymać	wypływ	z	jego	oczu?	Powinien	ją	uratować.

Rozległy	się	kroki	i	padł	na	niego	cień.	Lirin	ukląkł	obok	Kala.

–	Obejrzałem	twoją	pracę,	synu.	Dobrze	sobie	poradziłeś.	Jestem	z	ciebie	dumny.

–	Zawiodłem	–	wyszeptał	Kal.

Jego	 ubranie	 było	 czerwone.	 Zanim	 zmył	 krew	 z	 rąk,	 była	 szkarłatna.	 Ale	 po wsiąknięciu	w	tkaninę	przybrała	mniej	jaskrawy,	brązowawy	odcień.

–	 Znałem	 ludzi,	 którzy	 ćwiczyli	 godzinami,	 ale	 na	 widok	 rannego	 zamierali.	 Jest trudniej,	 kiedy	 dochodzi	 efekt	 zaskoczenia.	 Ty	 nie	 zamarłeś,	 poszedłeś	 do	 niej, udzieliłeś	pomocy.	I	zrobiłeś	to	dobrze.

–	Nie	chcę	być	chirurgiem	–	stwierdził	Kal.	–	Jestem	w	tym	koszmarny.

Lirin	westchnął,	zszedł	po	schodach	i	usiadł	obok	syna.

–	 Kal,	 tak	 bywa.	 To	 smutne,	 ale	 nie	 mogłeś	 zrobić	 więcej.	 To	 małe	 ciałko	 zbyt szybko	straciło	zbyt	dużo	krwi.

Kal	nie	odpowiedział.

–	 Musisz	 się	 nauczyć,	 kiedy	 się	 przejmować,	 synu	 –	 powiedział	 cicho	 Lirin.	 –	 A kiedy	odpuścić.	Zobaczysz.	Miałem	podobne	problemy,	kiedy	byłem	młodszy.	Dorobisz się	odcisków.

I	 to	 coś	 dobrego?	 –	 pomyślał	 Kal,	 a	 po	 jego	 policzku	 popłynęła	 kolejna	 łza.

„Musisz	się	nauczyć,	kiedy	się	przejmować…	a	kiedy	odpuścić…”.

Z	dala	wciąż	dochodziło	wycie	Harla.



Wystarczy	 tylko	 spojrzeć	 na	 następstwa	 jego	 krótkiej	 wizyty	 na	 Sel,	 by	 znaleźć potwierdzenie	dla	moich	słów.

Kaladin	 nie	 chciał	 otwierać	 oczu.	 Gdyby	 to	 zrobił,	 obudziłby	 się.	 A	 gdyby	 się obudził,	 ten	 ból	 –	 palenie	 w	 boku,	 ból	 nóg,	 tępe	 pulsowanie	 rąk	 i	 ramion	 –	 nie	 byłby koszmarem	sennym.	Byłby	prawdziwy.	I	należał	do	niego.

Stłumił	jęk	i	przetoczył	się	na	bok.	Wszystko	bolało.	Każde	włókno	mięśni	i	każdy

cal	 skóry.	 Głowa	 mu	 pękała.	 Miał	 poczucie,	 że	 bolą	 go	 nawet	 kości.	 Chciał	 tak	 leżeć bez	 ruchu,	 aż	 Gaz	 przyjdzie	 i	 wyciągnie	 go	 za	 kostki.	 To	 by	 było	 łatwe.	 Czy	 choć	 raz nie	zasługiwał	na	to,	co	łatwe?

Ale	nie	mógł.	Gdyby	przestał	się	ruszać,	poddał	się,	byłoby	to	jak	śmierć,	a	na	to

nie	mógł	pozwolić.	Już	podjął	decyzję.	Pomoże	mostowym.

A	 niech	 cię,	 Hav,	 pomyślał.	 Nawet	 teraz	 wykopujesz	 mnie	 z	 posłania.	 Kaladin zrzucił	 koc	 i	 zmusił	 się	 do	 wstania.	 Drzwi	 do	 koszar	 były	 uchylone,	 by	 wpuścić	 do środka	świeże	powietrze.

Kiedy	 wstał,	 poczuł	 się	 jeszcze	 gorzej,	 ale	 wiedział,	 że	 życie	 mostowego	 nie zaczeka,	aż	wróci	do	pełni	sił.	Człowiek	albo	nadążał,	albo	ginął.	Kaladin	wyprostował

się,	 opierając	 jedną	 dłoń	 o	 nienaturalnie	 gładki	 Dusznikowany	 kamień	 ściany.

Następnie	odetchnął	głęboko	i	przeszedł	przez	salę.	Co	dziwne,	spora	część	mężczyzn

już	się	obudziła	i	usiadła	na	posłaniach.	W	milczeniu	przyglądali	się	Kaladinowi.

Czekali,	uświadomił	sobie.	Chcieli	zobaczyć,	czy	wstanę.

Znalazł	trzech	rannych	tam,	gdzie	ich	zostawił	z	przodu	koszar.

Wstrzymał	oddech,	sprawdzając	stan	Leytena.	Co	zadziwiające,	mężczyzna	wciąż

żył.	Oddychał	płytko,	miał	słaby	puls,	jego	rany	były	poważne,	ale	żył.

Bez	 środka	 odkażającego	 to	 się	 może	 wkrótce	 zmienić.	 Rany	 nie	 wyglądały

jeszcze	na	zainfekowane	zgniłosprenami,	ale	w	tej	brudnej	ciasnocie	to	tylko	kwestia

czasu.	Potrzebował	maści	od	tego	aptekarza.	Ale	jak?

Sprawdził	 stan	 pozostałych	 dwóch.	 Hobber	 uśmiechał	 się	 szeroko.	 Był	 szczupły, miał	okrągłą	twarz,	szparę	między	zębami	i	krótką	czarną	czuprynę.

–	Dziękuję	–	powiedział.	–	Dziękuję,	że	mnie	uratowałeś.

Kaladin	sprawdził	nogę	mężczyzny.

–	Nic	ci	nie	będzie,	ale	przez	parę	tygodni	nie	będziesz	mógł	chodzić.	Przyniosę	ci

jedzenie	z	mesy.

–	Dziękuję	–	wyszeptał	Hobber,	biorąc	Kaladina	za	rękę	i	ściskając	ją.	Uśmiechnął

się	szeroko.

Ten	 uśmiech	 pokonał	 mrok,	 sprawił,	 że	 wszystkie	 bóle	 przestały	 tak	 dokuczać.

Ojciec	 Kaladina	 opisywał	 takie	 uśmiechy.	 To	 nie	 one	 sprawiły,	 że	 Lirin	 został

chirurgiem,	ale	dzięki	nim	nie	przestał	nim	być.

–	 Odpoczywaj	 –	 powiedział	 Kaladin	 –	 i	 dbaj	 o	 czystość	 rany.	 Nie	 chcemy

przyciągać	 zgniłosprenów.	 Powiedz	 mi,	 jeśli	 jakiegoś	 zobaczysz.	 Są	 małe	 i	 czerwone, jak	malutkie	owady.

Hobber	 skwapliwie	 pokiwał	 głową,	 a	 Kaladin	 przeszedł	 do	 Dabbida.	 Młodziutki

mostowy	 wyglądał	 dokładnie	 tak	 jak	 poprzedniego	 dnia,	 wpatrywał	 się	 tępo	 przed siebie.

–	Siedział	tak,	kiedy	zasypiałem,	panie	–	stwierdził	Hobber.	–	Zupełnie	jakby	nie

ruszył	się	przez	całą	noc.	Aż	dostałem	dreszczy.

Kaladin	 pstryknął	 palcami	 przed	 twarzą	 Dabbida.	 Mężczyzna	 podskoczył	 na	 ten

dźwięk,	skupił	wzrok	na	palcach	i	patrzył	za	nimi,	gdy	Kaladin	poruszył	dłonią.

–	Chyba	oberwał	w	głowę	–	stwierdził	Hobber.

–	Nie.	To	bitewny	szok.	Przejdzie.

Mam	nadzieję.

–	Skoro	tak	mówisz,	panie.	–	Hobber	podrapał	się	po	głowie.

Kaladin	 wstał	 i	 otworzył	 szeroko	 drzwi,	 wpuszczając	 do	 środka	 światło.	 To	 był

jasny	dzień,	słońce	dopiero	wschodziło	nad	horyzontem.	Z	obozu	już	dochodziły	różne

dźwięki,	 kowal	 zabrał	 się	 do	 pracy,	 uderzając	 młotem	 w	 metal.	 Chulle	 trąbiły	 w stajniach.	 Powietrze	 było	 chłodne	 po	 nocy.	 Pachniało	 czysto	 i	 świeżo.	 Wiosenna pogoda.

Wstałeś,	 powiedział	 sobie	 Kaladin.	 Równie	 dobrze	 możesz	 ruszyć	 dalej.	 Zmusił

się	 do	 rozciągania,	 mimo	 że	 jego	 ciało	 protestowało	 przy	 każdym	 ruchu.	 Później sprawdził	ranę.	Nie	była	poważna,	choć	zakażenie	mogło	ją	pogorszyć.

Niech	 burzowe	 wichry	 porwą	 tego	 aptekarza!	 –	 pomyślał,	 nabierając	 wody	 z

beczki	mostowych	i	przemywając	swoją	ranę.

Natychmiast	 pożałował	 tej	 pełnej	 goryczy	 myśli	 w	 odniesieniu	 do	 starego

aptekarza.	 A	 co	 on	 miał	 zrobić?	 Dać	 Kaladinowi	 środek	 odkażający	 za	 darmo?	 To arcyksięcia	 Sadeasa	 powinien	 przeklinać.	 Sadeas	 był	 winien	 tej	 rany,	 i	 to	 on	 zakazał

chirurgom	 wydawania	 materiałów	 mostowym,	 niewolnikom	 i	 służącym	 z	 niższych

nahnów.

Nim	 skończył	 przeciąganie,	 grupka	 mostowych	 wstała	 i	 poszła	 się	 napić.	 Stali wokół	beczki,	patrząc	na	Kaladina.

Mógł	 zrobić	 tylko	 jedno.	 Zaciskając	 zęby,	 przeszedł	 przez	 skład	 i	 znalazł	 deskę, którą	nosił	poprzedniego	dnia.	Cieśle	nie	wbudowali	jej	jeszcze	w	most,	więc	Kaladin podniósł	ją	i	wrócił	do	koszar.	I	znów	zabrał	się	za	ćwiczenia,	jak	poprzedniego	dnia.

Nie	 mógł	 poruszać	 się	 tak	 szybko.	 Właściwie	 przez	 większość	 czasu	 tylko

chodził.	 Ale	 w	 miarę	 ćwiczeń	 bóle	 łagodniały.	 Głowa	 przestawała	 pękać.	 Stopy	 i

ramiona	wciąż	pobolewały	i	czuł	głębokie,	utajone	wyczerpanie.	Ale	przynajmniej	nie narobił	sobie	wstydu,	przewracając	się.

Podczas	 ćwiczeń	 mijał	 inne	 koszary	 mostowych.	 Zebrani	 przed	 nimi	 ludzie

niewiele	różnili	się	od	tych	z	mostu	numer	cztery.	Takie	same	ciemne,	poplamione	od

potu	 skórzane	 kamizele	 na	 gołym	 ciele	 lub	 luźno	 związanych	 koszulach.	 Od	 czasu	 do czasu	 widywał	 cudzoziemców,	 głównie	 z	 Thaylenah	 i	 Vedenaru.	 I	 wszystkich	 łączyło znoszone	 ubranie,	 nieogolone	 twarze	 i	 udręczone	 oczy.	 Kilka	 grup	 przyglądało	 się Kaladinowi	 z	 otwartą	 wrogością.	 Czy	 martwili	 się,	 że	 jego	 ćwiczenia	 będą	 stanowić zachętę	dla	ich	dowódców?

Miał	 nadzieję,	 że	 ktoś	 z	 mostu	 czwartego	 dołączy	 do	 jego	 ćwiczeń.	 W	 końcu	 w czasie	bitwy	byli	posłuszni,	nawet	pomogli	mu	z	rannymi.	Nadzieja	okazała	się	próżna.

Choć	niektórzy	mostowi	przyglądali	się,	inni	go	ignorowali.	Nikt	się	nie	przyłączył.

W	końcu	Syl	sfrunęła	z	góry	i	wylądowała	na	końcu	jego	deski,	jadąc	jak	królowa

w	palankinie.

–	 Rozmawiają	 o	 tobie	 –	 powiedziała,	 kiedy	 znów	 minął	 koszary	 mostu	 numer

cztery.

–	Nic	dziwnego	–	stwierdził	Kaladin	pomiędzy	sapnięciami.

–	Niektórzy	sądzą,	że	oszalałeś	–	zauważyła.	–	Jak	tamten,	który	siedzi	i	gapi	się

na	ziemię.	Mówią,	że	napięcie	pola	bitwy	strzaskało	ci	umysł.

–	Może	mają	rację.	Nie	zastanawiałem	się	nad	tym.

–	 A	 co	 to	 szaleństwo?	 –	 spytała,	 siadając	 z	 jedną	 nogą	 ugiętą	 i	 kolanem	 niemal dotykającym	 piersi.	 Mgielna	 spódnica	 migotała	 wokół	 jej	 nóg	 i	 rozpływała	 się	 w oparze.

–	To	wtedy,	kiedy	ludzie	nie	myślą	właściwie	–	odparł	Kaladin.

–	Ludzie	nigdy	nie	myślą	właściwie.

–	Szaleństwo	jest	gorsze	niż	zazwyczaj.	–	Kaladin	uśmiechnął	się.	–	Tak	naprawdę

to	zależy	od	otoczenia.	Jak	bardzo	człowiek	różni	się	od	innych?	Taka	wyróżniająca	się osoba	jest	szalona,	jak	sądzę.

–	Czyli	wy	wszyscy…	głosujecie	nad	tym?	–	spytała,	krzywiąc	się.

–	Nie	tak	do	końca.	Ale	owszem,	o	to	chodzi.

Przez	dłuższą	chwilę	rozmyślała.

–	 Kaladinie	 –	 odezwała	 się	 w	 końcu.	 –	 Dlaczego	 ludzie	 kłamią?	 Wiem,	 czym	 są kłamstwa,	ale	nie	wiem,	dlaczego	ludzie	to	robią.

–	 Mnóstwo	 powodów	 –	 odparł	 Kaladin,	 wolną	 dłonią	 wytarł	 pot	 z	 czoła,	 po	 czym chwycił	nią	deskę,	żeby	ją	ustabilizować.

–	Czy	to	szaleństwo?

–	Nie	powiedziałbym.	Wszyscy	to	robią.

–	To	może	wszyscy	jesteście	trochę	szaleni.

Zaśmiał	się.

–	Tak,	możliwe.

–	 Ale	 jeśli	 wszyscy	 to	 robią	 –	 dodała,	 opierając	 głowę	 na	 kolanie	 –	 to	 ten,	 który tego	nie	robi,	jest	tym,	który	jest	szalony,	tak?	Czy	nie	to	mówiłeś	wcześniej?

–	 Chyba	 tak.	 Ale	 nie	 sądzę,	 żeby	 w	 okolicy	 był	 ktoś,	 kto	 nigdy	 w	 życiu	 nie skłamał.

–	Dalinar.

–	Kto?

–	 Królewski	 wuj	 –	 odparła	 Syl.	 –	 Wszyscy	 mówią,	 że	 on	 nigdy	 nie	 kłamie.	 Twoi mostowi	czasem	o	tym	rozmawiają.

Ach	tak.	Czarny	Cierń.	Kaladin	słyszał	o	nim	jeszcze	jako	dziecko.

–	Jest	jasnooki.	To	znaczy,	że	kłamie.

–	Ale…

–	Oni	wszyscy	są	tacy	sami,	Syl.	Im	bardziej	szlachetnie	wyglądają,	tym	bardziej

zepsuci	są	wewnątrz.	To	wszystko	udawanie.

Umilkł,	zaskoczony	gwałtownością	swojej	goryczy.	Niech	cię	burza,	Amaramie.	Ty

mi	to	zrobiłeś.	Sparzył	się	zbyt	wiele	razy,	by	zaufać	płomieniowi.

–	Nie	sądzę,	by	ludzie	zawsze	tacy	byli	–	powiedziała	w	zamyśleniu.	Znów	miała

ten	nieobecny	wyraz	twarzy.	–	Ja…

Kaladin	 czekał,	 aż	 powie	 coś	 więcej,	 ale	 ona	 umilkła.	 Znów	 minął	 most	 numer cztery.	 Wielu	 z	 jego	 ludzi	 odpoczywało,	 opierając	 się	 plecami	 o	 ściany	 i	 czekając,	 aż zasłoni	ich	popołudniowy	cień.	Rzadko	czekali	wewnątrz.	Być	może	siedzenie	cały	czas w	budynku	było	zbyt	ponure	nawet	dla	mostowych.

–	Syl?	–	spytał	w	końcu.	–	Chciałaś	coś	powiedzieć?

–	 Wydaje	 mi	 się,	 że	 słyszałam,	 jak	 ludzie	 rozmawiali	 o	 czasach,	 kiedy	 nie	 było kłamstw.

–	 Są	 opowieści	 –	 przyznał	 Kaladin	 –	 o	 Epokach	 Heroldów,	 kiedy	 ludzi	 wiązał

honor.	Ale	ludzie	zawsze	opowiadają	historie	o	rzekomo	lepszych	czasach.	Wystarczy,

że	 poobserwujesz.	 Żołnierz	 dołącza	 do	 nowego	 oddziału	 i	 natychmiast	 zaczyna

opowiadać	 o	 tym,	 jak	 cudowny	 był	 jego	 stary	 oddział.	 Pamiętamy	 dobre	 czasy	 i	 złe czasy,	zapominając,	że	większość	nie	jest	ani	dobra,	ani	zła.	Po	prostu	jest.

Ruszył	 truchtem.	 Słońce	 zaczynało	 coraz	 bardziej	 grzać,	 ale	 on	 chciał	 się

poruszać.

–	Opowieści	–	mówił	dalej	z	przerwami	na	sapanie	–	udowadniają	to.	Co	się	stało

z	Heroldami?	Porzucili	nas.	Co	się	stało	ze	Świetlistymi	Rycerzami?	Upadli	i	zszargali honor.	 Co	 się	 stało	 z	 Królestwami	 Epok?	 Upadły,	 kiedy	 kościół	 próbował	 przejąć władzę.	Nie	można	ufać	nikomu,	kto	ma	władzę,	Syl.

–	To	co	w	takim	razie	robić?	Nie	mieć	przywódców?

–	 Nie.	 Oddać	 władzę	 jasnookim,	 niech	 ich	 zdeprawuje,	 a	 później	 trzymać	 się	 od nich	jak	najdalej.

Jego	słowa	brzmiały	pusto.	Jak	daleko	on	sam	trzymał	się	od	jasnookich?	Zawsze

wydawało	 się,	 że	 tkwi	 pomiędzy	 nimi,	 uwięziony	 w	 błotnistym	 grzęzawisku,	 które tworzyli	przez	swoje	spiski,	intrygi	i	chciwość.

Syl	 umilkła,	 a	 on	 po	 ostatnim	 biegu	 postanowił	 zakończyć	 ćwiczenia.	 Nie	 mógł

znów	się	przeciążyć.	Odstawił	deskę	na	miejsce.	Cieśle	drapali	się	po	głowach,	ale	nie narzekali.	Wrócił	do	mostowych,	zauważając,	że	niewielka	grupka	–	w	tym	Skała	i	Teft –	rozmawia	i	spogląda	w	jego	stronę.

–	 Wiesz	 co	 –	 powiedział	 Kaladin	 do	 Syl	 –	 rozmawianie	 z	 tobą	 z	 pewnością	 ma związek	z	moją	opinią	szaleńca.

–	Postaram	się	nie	być	taka	interesująca	–	powiedziała	Syl	i	wylądowała	na	jego

ramieniu.	 Oparła	 dłonie	 na	 biodrach,	 po	 czym	 usiadła	 i	 uśmiechnęła	 się,	 wyraźnie zadowolona	ze	swojej	uwagi.

Nim	Kaladin	wrócił	do	koszar,	zauważył	Gaza	idącego	przez	plac	w	jego	stronę.

–	Ty!	–	powiedział	Gaz,	wskazując	na	Kaladina.	–	Stój.

Kaladin	zatrzymał	się	i	czekał	na	niego	z	założonymi	rękami.

–	 Mam	 dla	 ciebie	 wieści	 –	 powiedział	 Gaz,	 mrużąc	 zdrowe	 oko.	 –	 Oświecony

Lamaril	dowiedział	się,	co	zrobiłeś	z	rannymi.

–	Jak?

–	Na	burze,	chłopcze!	Myślisz,	że	ludzie	nie	będą	gadać?	Co	miałeś	zamiar	zrobić?

Ukryć	między	nami	trzech	rannych?

Kaladin	odetchnął	głęboko,	ale	się	uspokoił.	Gaz	miał	rację.

–	W	porządku.	Ale	co	to	za	problem?	Nie	spowolniliśmy	armii.

–	 Ano	 –	 zgodził	 się	 Gaz	 –	 ale	 Lamaril	 nie	 jest	 zachwycony	 pomysłem	 płacenia mostowym,	którzy	nie	mogą	walczyć,	i	karmienia	ich.	Poszedł	do	arcyksięcia	Sadeasa, zdecydowany	cię	wywiesić.

Kaladina	 przeszedł	 dreszcz.	 Wywieszenie	 oznaczało	 powieszenie	 na	 zewnątrz

podczas	arcyburzy,	by	Ojciec	Burz	zadecydował.	W	gruncie	rzeczy	wyrok	śmierci.

–	Oświecony	Sadeas	nie	pozwolił	mu	na	to	–	mówił	dalej	sierżant.

Co	takiego?	Czyżby	źle	ocenił	Sadeasa?	Ale	nie,	to	wszystko	było	częścią	gry.

–	Oświecony	Sadeas	–	wyjaśnił	Gaz	–	powiedział	Lamarilowi,	że	możesz	zachować

żołnierzy,	 ale	 nie	 dostaną	 jedzenia	 ani	 wypłaty,	 dopóki	 nie	 będą	 zdolni	 do	 pracy.

Powiedział,	 że	 to	 pokaże,	 dlaczego	 jest	 zmuszony	 zostawiać	 mostowych	 na

płaskowyżach.

–	Co	za	kremlik	–	mruknął	Kaladin.

Gaz	zbladł.

–	Cicho.	Mówisz	o	samym	arcyksięciu,	chłopcze!

Rozejrzał	się,	żeby	sprawdzić,	czy	nikt	nie	usłyszał.

–	 Chce	 zrobić	 z	 moich	 ludzi	 pokazówkę.	 Chce,	 żeby	 inni	 mostowi	 widzieli,	 jak ranni	cierpią	i	umierają	z	głodu.	Chce,	żeby	pozostawianie	rannych	wyglądało	na	akt miłosierdzia.

–	Może	i	ma	rację.

–	 To	 bezduszne.	 Rannych	 żołnierzy	 zabiera.	 Zostawia	 mostowych,	 ponieważ

znalezienie	nowych	niewolników	jest	tańsze	niż	opieka	nad	rannymi.

Gaz	milczał.

–	Dziękuję	za	przekazanie	wieści.

–	 Wieści?	 –	 warknął	 Gaz.	 –	 Wysłano	 mnie,	 żebym	 wydał	 ci	 rozkazy,	 paniczu.	 Nie próbuj	 przynosić	 dodatkowego	 jedzenia	 z	 mesy	 dla	 twoich	 rannych,	 bo	 go	 nie dostaniesz.

Z	tymi	słowy	odszedł	pośpiesznie,	mamrocząc	pod	nosem.

Kaladin	 wrócił	 do	 koszar.	 Ojcze	 Burz!	 Skąd	 miał	 wziąć	 jedzenie,	 by	 wykarmić trzech	 ludzi?	 Mógł	 dzielić	 się	 z	 nimi	 własnymi	 posiłkami,	 ale,	 choć	 mostowych karmiono,	 to	 porcje	 nie	 były	 duże.	 Nawet	 dzielenie	 się	 jedzeniem	 z	 jednym	 byłoby trudne.	 Próba	 podzielenia	 przydziału	 żywności	 na	 cztery	 sprawiłaby,	 że	 ranni	 byliby zbyt	 słabi,	 by	 wrócić	 do	 zdrowia,	 a	 Kaladin,	 by	 biegać	 z	 mostem.	 A	 do	 tego	 nadal potrzebował	 środka	 odkażającego!	 Zgniłospreny	 i	 choroby	 zabijały	 podczas	 wojny więcej	ludzi,	niż	wróg.

Kaladin	 podszedł	 do	 mężczyzn	 leniących	 się	 przy	 koszarach.	 Większość

zajmowała	 się	 standardową	 działalnością	 mostowych	 –	 wyciągnęli	 się	 na	 ziemi	 i	 ze zniechęceniem	 gapili	 w	 powietrze,	 siedzieli	 i	 ze	 zniechęceniem	 gapili	 się	 w	 ziemię albo	 stali	 i	 ze	 zniechęceniem	 gapili	 się	 w	 przestrzeń.	 Drużyna	 mostu	 numer	 cztery przez	 cały	 dzień	 nie	 miała	 dyżuru,	 a	 przydział	 pracy	 dopiero	 po	 popołudniowym dzwonie.

–	 Gaz	 mówi,	 że	 nasi	 ranni	 mają	 nie	 dostawać	 żywności	 ani	 wypłaty	 dopóki	 nie wyzdrowieją	–	powiedział	zebranym.

Niektórzy	z	nich	–	Sigzil,	Peet,	Koolf	–	pokiwali	głowami,	jakby	tego	się	właśnie

spodziewali.

–	 Arcyksiążę	 Sadeas	 chce	 zrobić	 z	 nas	 przykład	 –	 mówił	 dalej	 Kaladin.	 –	 Chce udowodnić,	 że	 mostowych	 nie	 warto	 leczyć,	 a	 zrobi	 to,	 pozwalając	 Hobberowi, Leytenowi	 i	 Dabbidowi	 umrzeć	 powolną,	 bolesną	 śmiercią.	 –	 Odetchnął	 głęboko.	 – Chcę	 zebrać	 nasze	 zasoby,	 żeby	 kupić	 leki	 i	 jedzenie	 dla	 rannych.	 Możemy	 ich utrzymać	 przy	 życiu,	 jeśli	 kilku	 z	 was	 podzieli	 się	 z	 nimi	 posiłkami.	 Będziemy potrzebować	 jakieś	 dwadzieścia	 pięć	 czystych	 marek	 na	 leki	 i	 zapasy.	 Ktoś	 może	 się czymś	podzielić?

Zebrani	 gapili	 się,	 a	 Moash	 zaczął	 się	 śmiać.	 Inni	 przyłączyli	 się	 do	 niego.

Machnęli	 lekceważąco	 rękami	 i	 rozeszli	 się,	 pozostawiając	 Kaladina	 z	 wyciągniętą ręką.

–	 Następni	 możecie	 być	 wy!	 –	 zawołał.	 –	 Co	 zrobicie,	 jeśli	 to	 wy	 będziecie potrzebować	uzdrowienia!

–	 Umrę	 –	 odpowiedział	 Moash,	 nawet	 się	 nie	 odwracając.	 –	 Na	 polu	 bitwy	 i szybko,	nie	tutaj	w	ciągu	tygodnia.

Kaladin	 opuścił	 rękę.	 Westchnął,	 odwrócił	 się	 i	 prawie	 wpadł	 na	 Skałę.

Umięśniony,	potężny	Rogożerca	stał	z	założonymi	rękami,	jak	opalona	rzeźba.	Kaladin

popatrzył	na	niego	z	nadzieją.

–	Nie	mam	kul	–	powiedział	Skała	z	chrząknięciem.	–	Jużem	wydał.

Kaladin	westchnął.

–	To	i	tak	nie	miałoby	znaczenia.	Nas	dwóch	i	tak	nie	byłoby	stać	na	leki.

–	Dam	trochę	jedzenia.	–	Skała	chrząknął.

Kaladin	spojrzał	na	niego	z	zaskoczeniem.

–	Ale	tylko	temu	ze	strzałą	w	nodze	–	dodał	mężczyzna,	nadal	stojąc	z	założonymi

rękami.

–	Hobberowi?

–	 Nieważne.	 Wygląda,	 że	 może	 mu	 się	 polepszyć.	 Ten	 drugi	 umrze,	 to	 pewne.	 A nie	 żal	 mi	 człowieka,	 który	 siedzi	 i	 nic	 nie	 robi.	 Ale	 dla	 tego	 trzeciego	 możesz	 mieć moje	jedzenie.	Część.

Kaladin	uśmiechnął	się,	uniósł	rękę	i	ścisnął	ramię	potężniejszego	mężczyzny.

–	Dziękuję.

Skała	wzruszył	ramionami.

–	Zająłeś	moje	miejsce.	Bez	tego	byłbym	trup.

Kaladin	uśmiechnął	się	krzywo.

–	Ja	nie	jestem	martwy,	Skało.	Nic	by	ci	się	nie	stało.

Rogożerca	potrząsnął	głową.

–	Byłbym	trup.	W	tobie	jest	coś	dziwnego.	Wszyscy	to	widzą,	nawet	jeśli	nie	chcą

mówić.	Patrzyłem	na	most,	gdzie	byłeś.	Strzały	trafiały	wszędzie	dookoła,	obok	głowy, przy	rękach.	Ale	nie	ciebie.

–	Szczęście.

–	 Nie	 ma	 czegoś	 takiego.	 –	 Skała	 spojrzał	 na	 ramię	 Kaladina.	 –	 Poza	 tym	 jest jeszcze	 mafah’liki,	które	zawsze	za	tobą	podąża.

Potężny	mężczyzna	z	szacunkiem	skłonił	głowę	przed	Syl,	po	czym	zrobił	dziwny

gest,	dłonią	dotykając	najpierw	ramion,	a	później	czoła.

Kaladin	wzdrygnął	się.

–	Widzisz	ją?

Spojrzał	na	 Syl.	Jako	 wiatrospren	mogła	 pokazywać	się	 tylko	tym,	 przez	 których

chciała	być	widziana	–	a	zazwyczaj	oznaczało	to	wyłącznie	Kaladina.

Syl	wydawała	się	wstrząśnięta.	Nie,	nie	pokazywała	się	Skale.

–	Jestem	 alaii’iku	–	stwierdził	mężczyzna,	wzruszając	ramionami.

–	Co	znaczy…

Skała	skrzywił	się.

–	Ludzie	z	nizin,	chorzy	od	powietrza.	Czy	wy	naprawdę	nic	nie	wiecie?	Tak	czy

inaczej,	 jesteś	 wyjątkowy.	 Most	 numer	 cztery	 stracił	 wczoraj	 ośmiu	 ludzi,	 wliczając trzech	rannych.

–	 Wiem	 –	 stwierdził	 Kaladin.	 –	 Złamałem	 swoją	 pierwszą	 obietnicę.

Powiedziałem,	że	nie	stracę	żadnego.

Skała	parsknął.

–	 Jesteśmy	 mostowymi.	 Umieramy.	 Tak	 to	 działa.	 Możesz	 równie	 dobrze	 obiecać, że	 księżyce	 się	 dogonią!	 –	 Potężny	 mężczyzna	 obrócił	 się	 i	 wskazał	 w	 stronę	 innych koszar.	 –	 Ze	 wszystkich	 mostów,	 do	 których	 strzelano,	 większość	 straciła	 dużo	 ludzi.

Pięć	 się	 przewróciło.	 Stracili	 ponad	 dwudziestu	 każdy	 i	 potrzebowali	 pomocy

żołnierzy,	 żeby	 zanieść	 mosty	 z	 powrotem.	 Most	 numer	 dwa	 stracił	 jedenastu,	 a	 do nich	nikt	specjalnie	nie	strzelał.

Znów	odwrócił	się	do	Kaladina.

–	 Most	 czwarty	 stracił	 ośmiu.	 Ośmiu	 ludzi	 podczas	 jednej	 z	 najgorszych	 wypraw w	 tym	 sezonie.	 I	 dwóch	 z	 nich	 może	 uda	 ci	 się	 uratować.	 Most	 numer	 cztery	 stracił

najmniej	 ludzi	 ze	 wszystkich	 mostów,	 które	 Parshendi	 próbowali	 przewrócić.	 Most numer	cztery	nigdy	nie	traci	najmniej	ludzi.	Wszyscy	wiedzą,	jak	to	jest.

–	Szczęście…

Skała	pogroził	mu	wielkim	paluchem.

–	Chory	od	powietrza.

To	 było	 szczęście.	 Ale	 Kaladin	 postanowił	 przyjąć	 tę	 odrobinę	 powodzenia.	 Nie ma	sensu	się	kłócić,	skoro	ktoś	wreszcie	zaczął	go	słuchać.

Ale	 jeden	 nie	 wystarczył.	 Nawet	 gdyby	 on	 i	 Skała	 żywili	 się	 połową	 swoich porcji,	jeden	chory	musiał	umrzeć.	Potrzebował	kul.	Potrzebował	ich	rozpaczliwie.	Ale był	 niewolnikiem	 i	 nie	 miał	 prawa	 zarabiać	 pieniędzy	 na	 większość	 zwykłych sposobów.	Gdyby	tylko	miał	co	sprzedać.	Ale	nic	do	niego	nie	należało…

Wpadła	mu	do	głowy	myśl.

–	Chodź	–	powiedział,	odchodząc	od	koszar.

Skała	podążył	za	nim	z	zainteresowaniem.	Kaladin	przeszukiwał	plac,	aż	znalazł

Gaza	 rozmawiającego	 z	 dowódcą	 przed	 koszarami	 mostu	 numer	 trzy.	 Jak	 to	 się	 działo

coraz	częściej,	na	widok	Kaladina	Gaz	zbladł	i	wyglądał,	jakby	miał	zamiar	uciec.

–	 Gaz,	 zaczekaj!	 –	 powiedział	 Kaladin,	 wyciągając	 rękę.	 –	 Mam	 dla	 ciebie

propozycję.

Sierżant	 zamarł.	 Stojący	 obok	 niego	 dowódca	 drużyny	 mostu	 numer	 trzy	 zrobił

krzywą	 minę.	 Sposób,	 w	 jaki	 traktowali	 go	 inni	 mostowi,	 nagle	 nabrał	 sensu.	 Byli zaniepokojeni,	 że	 czwórka	 wyszła	 z	 bitwy	 w	 tak	 dobrym	 stanie.	 Most	 numer	 cztery uważano	za	pechowy.	Każdy	potrzebował	kogoś,	na	kogo	mógł	patrzeć	z	góry	–	a	inne drużyny	 mogły	 się	 pocieszać	 tą	 odrobiną	 szczęścia,	 że	 nie	 są	 w	 czwórce.	 Kaladin	 to zmienił.

Ciemnooki	dowódca	wycofał	się,	pozostawiając	Kaladina	i	Skałę	z	Gazem.

–	Co	tym	razem	proponujesz?	–	spytał	Gaz.	–	Kolejne	bure	kule?

–	Nie	–	odparł	Kaladin,	myśląc	szybko.	–	Nie	mam	już	kul.	Ale	nie	może	tak	być,	że

ty	mnie	unikasz,	a	inne	drużyny	nienawidzą.

–	Nie	wiem,	co	możemy	na	to	poradzić.

–	Wiesz	co	–	odezwał	się	Kaladin,	jakby	nagle	wpadł	na	pomysł.	–	Czy	kogoś	dziś

przydzielono	do	zbierania	kamieni?

–	 Aha.	 –	 Gaz	 pokazał	 przez	 ramię.	 –	 Most	 numer	 trzy.	 Ten	 tam	 Bussik	 próbował

przekonać	 mnie,	 że	 są	 zbyt	 osłabieni.	 Niech	 mnie	 burza,	 ale	 wierzę	 mu.	 Wczoraj stracił	dwie	trzecie	ludzi,	a	to	ja	oberwę,	jeśli	zbiorą	ich	za	mało.

Kaladin	ze	współczuciem	pokiwał	głową.	Zbieranie	kamieni	było	jednym	z	mniej

pożądanych	 przydziałów	 pracy,	 wiązało	 się	 z	 wyjściem	 poza	 obóz	 i	 napełnianiem wozów	 wielkimi	 kamieniami.	 Duszniki	 karmiły	 armię,	 zmieniając	 skały	 w	 ziarno,	 a	 z jakiegoś	 powodu	 –	 znanego	 jedynie	 tym,	 którzy	 się	 Dusznikami	 posługiwali	 –	 łatwiej było,	 jeśli	 mieli	 pojedyncze	 kawałki.	 Wobec	 czego	 zbierano	 kamienie.	 To	 była	 ciężka, męcząca,	bezmyślna	robota.	Doskonała	dla	mostowych.

–	Może	w	takim	razie	wyznaczysz	inną	drużynę?	–	spytał	Kaladin.

–	 Ech.	 Sam	 wiesz,	 jakie	 są	 z	 tym	 kłopoty.	 Jeśli	 uznają,	 że	 kogoś	 faworyzuję,	 nie przestaną	narzekać	i	zawracać	mi	głowy.

–	Nikt	nie	będzie	narzekać,	jeśli	każesz	to	zrobić	czwórce.

Gaz	spojrzał	na	niego,	mrużąc	jedno	oko.

–	Wątpię,	byś	ty	dobrze	zareagował,	gdybym	potraktował	was	inaczej.

–	Zrobię	to	–	stwierdził	Kaladin,	krzywiąc	się.	–	Ten	jeden	raz.	Posłuchaj,	Gaz,	nie

chcę	spędzić	reszty	mojego	czasu	tutaj	na	walce	z	tobą.

Gaz	zawahał	się.

–	Twoi	ludzie	będą	źli.	Nie	pozwolę,	żeby	myśleli,	że	to	ja	im	to	zrobiłem.

–	Powiem	im,	że	to	mój	pomysł.

–	 W	 takim	 razie	 w	 porządku.	 Trzeci	 dzwon,	 zbiórka	 przy	 zachodnim	 punkcie

kontrolnym.	Trójka	może	opróżniać	nocniki.

Odszedł	pośpiesznie,	jakby	chciał	uciec,	zanim	Kaladin	zmieni	zdanie.

Skała	podszedł	do	Kaladina,	odprowadzając	Gaza	wzrokiem.

–	Wiesz,	człowieczek	ma	rację.	Znienawidzą	cię	za	to.	Liczyli	na	spokojny	dzień.

–	Przejdzie	im.

–	Ale	po	co	zamieniać	się	na	trudniejszą	pracę?	To	prawda,	że	zwariowałeś?

–	Może.	Ale	dzięki	temu	wariactwu	wyjdziemy	poza	obóz.

–	I	co	to	da	dobrego?

–	 Wszystko	 –	 odparł	 Kaladin,	 spoglądając	 w	 stronę	 koszar.	 –	 Życie	 i	 śmierć.	 Ale będziemy	potrzebować	pomocy.

–	Inna	drużyna?

–	Nie,	chodziło	mi	o	to,	że	my,	ty	i	ja,	będziemy	potrzebować	pomocy.	Przynajmniej

jeszcze	jednego	człowieka.

Rozejrzał	 się	 po	 okolicy	 i	 zauważył	 kogoś	 siedzącego	 w	 cieniu	 koszar.	 Teft.

Posiwiały	mostowy	nie	był	w	grupie,	która	śmiała	się	z	Kaladina,	za	to	poprzedniego

dnia	szybko	ruszył	na	pomoc	i	poszedł	ze	Skałą	po	Leytena.

Kaladin	 odetchnął	 głęboko	 i	 ruszył	 przez	 plac,	 Skała	 szedł	 za	 nim.	 Syl	 opuściła jego	 ramię	 i	 wzniosła	 się	 w	 powietrze,	 tańcząc	 na	 nagłym	 podmuchu	 wiatru.	 Teft podniósł	 wzrok,	 kiedy	 zbliżyli	 się	 do	 niego	 dwaj	 mężczyźni.	 Wziął	 już	 śniadanie	 i zjadał	je	sam,	spod	miski	wystawał	kawałek	podpłomyka.

Na	brodzie	miał	plamy	sosu	i	przyglądał	się	przez	chwilę	Kaladinowi,	zanim	otarł

usta	rękawem.

–	Lubię	swoje	jedzenie,	synu	–	powiedział.	–	Wydaje	mi	się,	że	karmią	nas	za	mało

jak	na	jednego.	Nie	mówiąc	o	dwóch.

Kaladin	 kucnął	 przed	 nim.	 Skała	 oparł	 się	 o	 ścianę	 i	 założył	 ręce	 na	 piersi, przyglądając	się	w	milczeniu.

–	Potrzebuję	cię,	Teft	–	powiedział	Kaladin.

–	Mówiłem…

–	Nie	twojego	jedzenia.	Ciebie.	Twojej	lojalności.	Oddania.

Starszy	mężczyzna	nie	przerywał	jedzenia.	Nie	miał	piętna	niewolnika,	podobnie

jak	 Skała.	 Kaladin	 nie	 znał	 ich	 historii.	 Wiedział	 jedynie,	 że	 ci	 dwaj	 mu	 pomogli,	 w przeciwieństwie	do	pozostałych.	Nie	zostali	jeszcze	do	końca	pokonani.

–	Teft…	–	zaczął	Kaladin.

–	Już	wcześniej	zapewniałem	o	swojej	lojalności	–	przerwał	mu	mężczyzna.	–	Aż	za

wiele	razy.	I	zawsze	wychodzi	na	to	samo.

–	Twoje	zaufanie	zostaje	zdradzone?	–	spytał	cicho	Kaladin.

Starszy	mężczyzna	prychnął.

–	Na	burze,	nie.	Ja	je	zdradzam.	Na	mnie	nie	możesz	polegać,	synu.	Pasuję	tutaj,

do	mostowych.

–	Wczoraj	na	tobie	polegałem,	a	ty	zrobiłeś	na	mnie	wrażenie.

–	Szczęśliwy	traf.

–	Pozwól,	że	ja	to	ocenię.	Teft,	wszyscy	jesteśmy	złamani,	w	taki	czy	inny	sposób.

Inaczej	nie	zostalibyśmy	mostowymi.	Ja	zawiodłem.	Przeze	mnie	zginął	mój	brat.

–	To	dlaczego	nadal	się	przejmujesz?

–	Bo	inaczej	mogę	się	tylko	poddać	i	umrzeć.

–	A	jeśli	śmierć	jest	lepsza?

Wracali	 do	 tego	 samego	 problemu.	 Dlatego	 mostowych	 nie	 obchodziło,	 czy

pomagał	rannym.

–	 Śmierć	 nie	 jest	 lepsza	 –	 powiedział	 Kaladin,	 patrząc	 Teftowi	 w	 oczy.	 –	 Och, łatwo	 teraz	 tak	 mówić.	 Ale	 kiedy	 człowiek	 stoi	 na	 krawędzi	 i	 patrzy	 w	 tę	 ciemną, nieskończoną	 głębię,	 zmienia	 zdanie.	 Tak	 było	 z	 Hobberem.	 Ze	 mną.	 –	 Zawahał	 się, widząc	coś	w	oczach	starszego	mężczyzny.	–	I	sądzę,	że	ty	też	to	widziałeś.

–	Ano	–	odparł	cicho	Teft.	–	Ano.

–	Czyli	wchodzisz	w	to	z	nami?	–	spytał	Skała,	kucając.

Z	nami?	–	pomyślał	Kaladin	i	uśmiechnął	się.

Teft	patrzył	to	na	jednego,	to	na	drugiego.

–	Zachowam	swoje	żarcie?

–	Tak	–	obiecał	Kaladin.

Teft	wzruszył	ramionami.

–	 To	 w	 porządku.	 To	 nie	 może	 być	 gorsze	 od	 siedzenia	 tutaj	 i	 prowadzenia pojedynku	na	spojrzenia	ze	śmiertelnością.

Kaladin	wyciągnął	rękę.	Teft	zawahał	się,	po	czym	ją	przyjął.

Rogożerca	też	wyciągnął	rękę.

–	Skała.

Teft	spojrzał	na	niego,	skończył	ściskać	dłoń	Kaladina	i	chwycił	rękę	Skały.

–	Ja	jestem	Teft.

Ojcze	 Burz,	 pomyślał	 Kaladin.	 Zapomniałem,	 że	 większość	 z	 nich	 nawet	 nie	 zna imion	pozostałych.

–	Co	to	za	imię,	Skała?	–	spytał	Teft,	puszczając	rękę	Rogożercy.

–	 Głupie	 –	 odparł	 Skała	 z	 obojętną	 miną.	 –	 Ale	 przynajmniej	 ma	 znaczenie.	 Czy twoje	imię	coś	znaczy?

–	Chyba	nie.	–	Teft	podrapał	się	po	brodzie.

–	Skała	to	nie	jest	moje	prawdziwe	imię	–	przyznał	mężczyzna.	–	Ale	ludzie	z	nizin

mogą	je	wymówić.

–	A	jakie	jest	prawdziwe?	–	spytał	Teft.

–	Nie	wymówisz	go.

Starszy	mężczyzna	uniósł	brew.

–	Numuhukumakiaki’aialunamor	–	odparł	Skała.

Teft	uśmiechnął	się.

–	W	takim	wypadku	sądzę,	że	Skała	mi	wystarczy.

Rogożerca	zaśmiał	się	i	usiadł.

–	 Nasz	 dowódca	 ma	 plan.	 Coś	 wspaniałego	 i	 odważnego.	 Ma	 to	 coś	 wspólnego	 z całym	popołudniem	spędzonym	na	dźwiganiu	kamieni	w	upale.

Kaladin	uśmiechnął	się	i	pochylił.

–	Musimy	zebrać	pewną	roślinę.	Trzcinę,	która	rośnie	w	kępach	wokół	obozu…



Na	wypadek,	gdybyś	przymknął	oczy	na	tę	katastrofę,	wiedz,	że	Aona	i	Skai	nie	żyją, a	 to,	 co	 mieli,	 zostało	 Rozszczepione.	 Przypuszczalnie,	 by	 uniemożliwić	 komukolwiek rzucenie	wyzwania	Rayse’owi.

Dwa	 dni	 po	 incydencie	 podczas	 arcyburzy	 Dalinar	 szedł	 z	 synami	 po	 skalistej ziemi	w	stronę	królewskiego	miejsca	uczty.

Strażnicy	 burz	 Dalinara	 przewidywali	 kolejne	 kilka	 tygodni	 wiosny,	 po	 których miał	nastąpić	powrót	lata.	Oby	tylko	nie	okazało	się,	że	zamiast	tego	przyjdzie	zima.

–	Odwiedziłem	trzech	kolejnych	rymarzy	–	powiedział	cicho	Adolin.	–	Są	różnego

zdania.	 Wygląda	 na	 to,	 że	 zanim	 popręg	 został	 przecięty…	 o	 ile	 w	 ogóle	 został

przecięty…	 był	 zużyty,	 a	 to	 dużo	 zmienia.	 Wspólne	 stanowisko	 jest	 takie,	 że	 popręg został	przecięty,	ale	niekoniecznie	nożem.	To	mógł	być	też	efekt	naturalnego	zużycia.

Dalinar	pokiwał	głową.

–	 To	 jedyny	 dowód,	 który	 choćby	 sugerował,	 że	 w	 tym	 pęknięciu	 mogło	 być	 coś dziwnego.

–	Czyli	przyznajemy,	że	to	wynik	królewskiej	paranoi.

–	Porozmawiam	z	Elhokarem	–	stwierdził	Dalinar.	–	Dam	mu	znać,	że	doszliśmy	do

ściany,	i	niech	nam	powie,	czy	mamy	rozważyć	jeszcze	inne	możliwości.

–	W	porządku.	–	Adolin	się	zawahał.	–	Ojcze…	Czy	chcesz	porozmawiać	o	tym,	co

wydarzyło	się	podczas	arcyburzy?

–	Nie	było	to	nic,	co	by	się	nie	wydarzyło	wcześniej.

–	Ale…

–	Ciesz	się	wieczorem,	Adolinie	–	powiedział	stanowczo	Dalinar.	–	Nic	mi	nie	jest.

Może	 to	 dobrze,	 że	 ludzie	 zobaczyli,	 co	 się	 dzieje.	 Ukrywanie	 tego	 było	 jedynie pożywką	dla	pogłosek,	w	części	gorszych	od	prawdy.

Adolin	westchnął,	ale	pokiwał	głową.

Królewskie	uczty	zawsze	odbywały	się	na	zewnątrz,	u	stóp	pałacowego	wzgórza.

Jeśli	strażnicy	burz	ostrzegali	przed	nadchodzącą	arcyburzą	–	lub	też	zupełnie	popsuła się	 pogoda	 –	 ucztę	 odwoływano.	 Dalinara	 to	 cieszyło.	 Nawet	 po	 ozdobieniu Dusznikowane	budowle	zbytnio	przypominały	pieczary.

Zagłębienie,	 w	 którym	 odbywały	 się	 uczty,	 zatopiono,	 zmieniając	 je	 w	 płytkie sztuczne	 jezioro.	 Okrągłe	 podwyższenia	 wznosiły	 się	 nad	 wodą	 jak	 niewielkie kamienne	 wyspy.	 Ten	 skomplikowany	 krajobraz	 w	 miniaturze	 stworzyli	 królewscy Dusznikowie,	którzy	skierowali	doń	wodę	z	pobliskiego	strumienia.	Przypomina	mi	to

Sela	Tales,	pomyślał	Dalinar,	przechodząc	po	pierwszym	moście.	W	młodości	odwiedził

ten	zachodni	rejon	Rosharu.	I	Czyste	Jezioro.

Wysp	 było	 pięć,	 a	 balustrady	 łączących	 je	 mostów	 zdobiły	 ślimacznice	 tak

skomplikowane,	że	po	każdej	uczcie	poręcze	chowano,	by	nie	zniszczyła	ich	arcyburza.

Tego	 wieczoru	 powolny	 prąd	 niósł	 kwiaty.	 Od	 czasu	 do	 czasu	 przepływała	 obok miniaturowa	 łódka,	 najwyżej	 szerokości	 dłoni,	 w	 której	 znajdował	 się	 napełniony klejnot.

Dalinar,	Renarin	i	Adolin	wkroczyli	na	pierwsze	podwyższenie.

–	 Jeden	 kielich	 niebieskiego	 –	 powiedział	 starszy	 Kholin	 do	 synów.	 –	 Później ograniczcie	się	do	pomarańczowego.

Adolin	westchnął	głośno.

–	Nie	moglibyśmy	choć	raz…

–	 Dopóki	 należycie	 do	 mojego	 rodu,	 kierujecie	 się	 Kodeksem.	 Nie	 ugnę	 się,

Adolinie.

–	Dobrze	–	odparł	syn.	–	Chodź,	Renarinie.

Obaj	pozostali	na	pierwszym	podwyższeniu,	gdzie	zbierali	się	młodsi	jasnoocy.

Dalinar	 przeszedł	 na	 kolejną	 wyspę.	 Środkową	 przeznaczono	 dla	 mniej	 ważnych

jasnookich.	 Po	 jej	 lewej	 i	 prawej	 znajdowały	 się	 rozdzielone	 wyspy	 –	 po	 prawej	 dla mężczyzn,	po	lewej	dla	kobiet.	Jednak	na	trzech	środkowych	płcie	się	mieszały.

Wokół	 niego	 zaproszeni	 goście	 korzystali	 z	 gościnności	 króla.	 Żywność	 z

Duszników	 z	 zasady	 była	 bez	 smaku,	 lecz	 podczas	 wystawnych	 królewskich	 uczt zawsze	 podawano	 importowane	 przyprawy	 i	 egzotyczne	 mięsiwa.	 Dalinar	 czuł	 w powietrzu	 woń	 pieczonej	 wieprzowiny	 i	 nawet	 kurczaków.	 Dawno	 nie	 jadł	 mięsa jednego	z	tych	dziwnych	latających	stworów	z	Shin.

Minęła	 go	 ciemnooka	 służąca	 w	 zwiewnej	 czerwonej	 szacie,	 niosąca	 tacę	 z

pomarańczowymi	 krabami.	 Dalinar	 ruszył	 dalej	 przez	 wyspę,	 omijając	 grupki

rozbawionych	 gości.	 Większość	 piła	 fioletowe	 wino,	 najsmaczniejsze	 i	 najbardziej upajające	 ze	 wszystkich	 odcieni.	 Prawie	 nikt	 nie	 nosił	 bitewnego	 stroju.	 Kilku mężczyzn	 włożyło	 obcisłe,	 sięgające	 do	 pasa	 kurtki,	 lecz	 wielu	 odrzuciło	 wszelkie pozory	 i	 wybrało	 luźne	 jedwabne	 koszule	 z	 koronkowymi	 mankietami	 i	 pasujące	 do nich	pantofle.	Tkanina	mieniła	się	w	blasku	lamp.

Ci	modnisie	posyłali	spojrzenia	Dalinarowi,	oceniając	go.	Pamiętał	czasy,	kiedy	na

takich	ucztach	otaczali	go	przyjaciele,	znajomi	–	i	tak,	nawet	pochlebcy.	Teraz	nikt	się do	 niego	 nie	 zbliżał,	 choć	 ustępowali	 mu	 drogi.	 Elhokar	 mógł	 sądzić,	 że	 wuj	 słabnie, lecz	jego	reputacja	onieśmielała	większość	pomniejszych	jasnookich.

Wkrótce	dotarł	do	mostu	prowadzącego	na	ostatnią	wyspę	–	królewską.	Otaczały

ją	 zawieszone	 na	 słupach	 latarnie,	 emanujące	 błękitnym	 Burzowym	 Światłem,	 środek zaś	 wypełniało	 palenisko.	 W	 jego	 wnętrzu	 migotały	 ciemnoczerwone	 węgle, emanujące	ciepłem.

Elhokar	 siedział	 przy	 stole	 przy	 ogniu,	 a	 wraz	 z	 nim	 posiłek	 spożywało	 kilku

arcyksiążąt.	Stoły	wzdłuż	boków	platformy	zajmowali	goście,	mężczyźni	albo	kobiety	– nigdy	razem.

Trefniś	 siedział	 na	 wysokim	 stołku	 przy	 końcu	 mostu	 prowadzącego	 na	 wyspę.

Nosił	 strój	 stosowny	 dla	 jasnookiego	 –	 sztywny	 czarny	 mundur,	 do	 tego	 srebrzysty miecz	u	pasa.	Dalinar	potrząsnął	głową,	widząc	tę	ironię	losu.

Trefniś	obrażał	każdego,	kto	wchodził	na	wyspę.

–	 Jasność	 Marakal!	 Ta	 fryzura	 to	 katastrofa,	 jakże	 wielką	 dzielnością	 z	 waszej strony	 jest	 pokazanie	 jej	 światu.	 Oświecony	 Marakalu,	 szkoda,	 że	 nie	 wiedziałem wcześniej	 o	 waszej	 obecności,	 wtedy	 zrezygnowałbym	 z	 kolacji.	 Nie	 cierpię	 czuć mdłości	po	obfitym	posiłku.	Oświecony	Cadilar!	Jak	dobrze	was	widzieć.	Wasza	twarz przypomina	mi	kogoś,	kto	jest	dla	mnie	bardzo	ważny.

–	Naprawdę?	–	spytał	z	wahaniem	pomarszczony	Cadilar.

–	 Tak	 –	 odparł	 Trefniś,	 machając	 ręką	 –	 mojego	 konia.	 Ach,	 oświecony	 Neteb, wyjątkowo	dziś	pachniecie.	Czy	zaatakowaliście	mokrego	białogrzbieta,	czy	też	jeden z	 nich	 na	 was	 kichnął?	 Lady	 Alami!	 Nie,	 proszę	 nic	 nie	 mówić,	 łatwiej	 mi	 wtedy zachować	 złudzenia	 co	 do	 waszej	 inteligencji.	 I	 oświecony	 Dalinar.	 –	 Trefniś	 ukłonił

się	 starszemu	 Kholinowi.	 –	 Ach,	 mój	 drogi	 oświecony	 Taselin.	 Wciąż	 prowadzicie eksperyment	mający	na	celu	określenie	granic	ludzkiej	głupoty?	Doskonale.	To	bardzo empiryczne	z	waszej	strony.

Dalinar	 zatrzymał	 się	 przy	 zydlu	 Trefnisia,	 gdy	 naburmuszony	 Taselin	 ruszył

dalej.

–	Trefnisiu	–	odezwał	się	–	czemu	tak	ich	gniewasz?

–	 Dwie	 masz,	 Dalinarze?	 Ale	 co	 właściwie?	 –	 odparł	 Trefniś	 z	 błyskiem	 w	 oku.	 –

Oczy,	 dłonie	 czy	 kule?	 Użyczyłbym	 wam	 pierwszego,	 ale	 mogłoby	 się	 wam	 nie

spodobać,	 co	 w	 nim	 zobaczycie.	 Jedną	 z	 drugich	 też	 bym	 wam	 użyczył,	 ale	 obawiam się,	że	moje	proste	dłonie	zbyt	często	grzebały	w	nawozie,	żeby	odpowiadało	to	komuś takiemu	 jak	 wy.	 A	 gdybym	 oddał	 wam	 jedną	 z	 moich	 kul,	 na	 co	 wydałbym	 drugą?

Widzicie,	 jestem	 bardzo	 przywiązany	 do	 obu	 moich	 kul.	 –	 Zawahał	 się.	 –	 Och,	 raczej nie	widzicie.	A	chcielibyście?	–	Wstał	i	sięgnął	do	pasa.

–	Trefnisiu	–	powiedział	Dalinar.

Trefniś	roześmiał	się	i	poklepał	Dalinara	po	ramieniu.

–	 Przepraszam.	 Ta	 banda	 budzi	 we	 mnie	 najniższe	 instynkty.	 Może	 to	 przez	 ten nawóz,	 o	 którym	 wspominałem	 wcześniej.	 Bardzo	 się	 staram	 być	 wzniosłym	 w	 mej odrazie	do	nich,	ale	oni	bardzo	mi	to	utrudniają.

–	 Uważaj	 na	 siebie,	 Trefnisiu	 –	 odparł	 Dalinar.	 –	 Ta	 banda	 nie	 będzie	 znosić	 cię wiecznie.	 Nie	 chciałbym,	 żebyś	 zginął	 od	 ich	 noży,	 widzę	 w	 tobie	 porządnego człowieka.

–	Owszem.	–	Mężczyzna	rozejrzał	się	po	podwyższeniu.	–	Był	całkiem	smakowity.

Dalinarze,	obawiam	się,	że	to	nie	ja	potrzebuję	ostrzeżenia.	Kiedy	wieczorem	wrócicie do	domu,	kilka	razy	wypowiedzcie	swoje	obawy	przed	lustrem.	Krążą	plotki.

–	Plotki?

–	Tak.	Pływają	jak	małe	rybki	w	stawie.

–	Płotki?

–	I	to,	i	to.	Posłuchajcie,	mówi	się	o	was.

–	Zawsze	o	mnie	mówią.

–	To	jest	gorsze	niż	pozostałe	–	stwierdził	Trefniś,	patrząc	mu	prosto	w	oczy.	–	Czy naprawdę	mówiliście	o	wycofaniu	się	z	Paktu	Zemsty?

Dalinar	odetchnął	głęboko.

–	To	było	między	mną	a	królem.

–	Cóż,	musiał	wspomnieć	o	tym	pozostałym.	Ta	banda	to	tchórze…	i	bez	wątpienia

to	 sprawia,	 że	 czują	 się	 ekspertami	 w	 tej	 kwestii,	 gdyż	 z	 pewnością	 ostatnio	 często was	tak	nazywali.

–	Ojcze	Burz!

–	Nie,	jestem	tylko	Trefnisiem.	Ale	rozumiem,	że	łatwo	się	pomylić.

–	Ponieważ	tak	wiele	powietrza	z	siebie	wypuszczasz	–	warknął	Dalinar	–	czy	też

dlatego,	że	robisz	tak	wiele	hałasu?

Na	twarzy	Trefnisia	pojawił	się	szeroki	uśmiech.

–	 Ależ	 Dalinarze!	 Jestem	 pod	 wrażeniem!	 Może	 powinienem	 uczynić	 was

Trefnisiem?	 Wtedy	 ja	 mógłbym	 zostać	 arcyksięciem.	 –	 Zawahał	 się.	 –	 Nie,	 to	 nie	 jest dobry	 pomysł.	 Zwariowałbym	 po	 chwili	 słuchania	 ich	 rozmów,	 a	 później	 pewnie	 bym ich	 wyrżnął.	 Może	 lepiej	 powołać	 na	 ich	 miejsce	 kremliki.	 Sądzę,	 że	 królestwo	 by	 na tym	skorzystało.

–	Dziękuję	za	ostrzeżenie.	–	Dalinar	odwrócił	się,	żeby	odejść.

Trefniś	znów	usiadł	na	stołku.

–	 Nie	 ma	 za	 co.	 Ach,	 oświecony	 Habatab!	 Jakże	 życzliwie	 z	 waszej	 strony,	 że włożyliście	czerwoną	koszulę	do	takiego	oparzenia	słonecznego!	Jeśli	nadal	będziecie tak	ułatwiać	mi	pracę,	mój	umysł	stanie	się	równie	tępy	jak	oświeconego	Tumula!	Och, oświecony	 Tumul!	 Jakże	 zaskoczył	 mnie	 wasz	 widok!	 Nie	 chciałem	 obrażać	 waszej głupoty.	Naprawdę,	jest	spektakularna	i	warta	wszelkich	pochwał.	Lordzie	Yonatanie	i lady	 Meirav,	 raz	 odmówię	 sobie	 obelgi	 ze	 względu	 na	 wasz	 niedawny	 ślub,	 choć	 ten kapelusz	 robi	 spore	 wrażenie,	 Yonatanie.	 Sądzę,	 że	 to	 całkiem	 wygodne,	 nosić	 na głowie	 coś,	 co	 nocą	 może	 posłużyć	 jako	 namiot.	 Ach,	 a	 czyż	 to	 nie	 lady	 Navani!	 Jak dawno	powróciliście	na	Równiny	i	jakim	sposobem	nie	zauważyłem	tego	zapachu!

Dalinar	znieruchomiał.	Co	takiego?

–	Najwyraźniej	twój	własny	odór	zagłuszył	mój,	Trefnisiu	–	odpowiedziała	kobieta

ciepłym	 głosem.	 –	 Nikt	 jeszcze	 nie	 zrobił	 mojemu	 synowi	 przysługi	 i	 cię	 nie zamordował?

–	Nie,	żadnych	skrytobójców	–	odparł	rozbawiony	Trefniś.	–	Pewnie	wystarczy	im,

że	sami	w	skrytości	się	boją.

Dalinar	odwrócił	się	wstrząśnięty.	Navani,	matka	króla,	była	dostojną	niewiastą	o

czarnych	włosach	upiętych	w	skomplikowanej	fryzurze.

–	Naprawdę,	Trefnisiu,	takie	żarty?	–	powiedziała.	–	Sądziłabym,	że	jesteś	ponad

to.

–	Formalnie	rzecz	biorąc,	jestem	też	ponad	wami	–	stwierdził	Trefniś,	spoglądając

na	nią	ze	swojego	wysokiego	stołka.

Przewróciła	oczami.

–	 Bardzo	 mi	 przykro,	 jasności	 –	 powiedział	 Trefniś	 z	 westchnieniem	 –	 zacząłem formułować	 swoje	 obelgi	 w	 sposób,	 który	 ta	 banda	 zrozumie.	 Jeśli	 sobie	 życzycie, spróbuję	 używać	 bardziej	 wyszukanej	 terminologii.	 –	 Zawahał	 się.	 –	 Znacie	 jakieś słowa,	które	rymują	się	z	„suplikować”?

Navani	odwróciła	głowę	i	spojrzała	na	Dalinara	swoimi	jasnofioletowymi	oczami.

Włożyła	 elegancką	 suknię	 z	 migotliwej	 czerwonej	 tkaniny,	 pozbawioną	 wszelkich haftów.	 Klejnoty	 w	 jej	 włosach	 –	 nieco	 już	 siwiejących	 –	 również	 były	 czerwone.

Królową	matkę	uważano	za	jedną	z	najpiękniejszych	kobiet	w	Alethkarze,	choć	Dalinar

zawsze	sądził,	że	ten	opis	jest	nieadekwatny,	z	pewnością	bowiem	w	całym	Rosharze

żadna	kobieta	nie	dorównywała	jej	urodą.

Głupcze,	 pomyślał,	 odrywając	 od	 niej	 wzrok.	 To	 wdowa	 po	 twoim	 bracie.	 Po

śmierci	 Gavilara	 Dalinar	 powinien	 traktować	 Navani	 jak	 siostrę.	 Poza	 tym,	 co	 z	 jego własną	 żoną?	 Nieżyjącą	 od	 dziesięciu	 lat,	 przez	 głupotę	 wymazaną	 z	 jego	 umysłu.

Nawet	jeśli	jej	nie	pamiętał,	powinien	ją	uszanować.

Dlaczego	Navani	wróciła?	Kobiety	zaczęły	ją	pozdrawiać,	a	Dalinar	pośpieszył	do

królewskiego	 stołu.	 Usiadł,	 a	 po	 chwili	 przyszedł	 służący	 z	 talerzem	 –	 dobrze	 znali jego	preferencje.

To	 był	 gorący	 kurczak	 doprawiony	 pieprzem,	 pocięty	 w	 medaliony	 i	 ułożony	 na pieczonych	 plastrach	 tenemu,	 delikatnego	 jasnopomarańczowego	 warzywa.	 Dalinar złapał	 za	 podpłomyk	 i	 wyciągnął	 nóż	 do	 jedzenia	 z	 pochwy	 na	 prawej	 łydce.	 Dopóki jadł,	Navani	nie	mogła	się	do	niego	zbliżyć,	gdyż	byłoby	to	niezgodne	z	etykietą.

Jedzenie	 mu	 smakowało.	 Na	 ucztach	 Elhokara	 zawsze	 takie	 było	 –	 pod	 tym

względem	 syn	 wdał	 się	 w	 ojca.	 Siedzący	 przy	 końcu	 stołu	 król	 skinął	 głową Dalinarowi,	 po	 czym	 wrócił	 do	 rozmowy	 z	 Sadeasem.	 Arcyksiążę	 Roion	 siedział	 kilka miejsc	od	niego.	Dalinar	był	z	nim	umówiony	za	kilka	dni,	jego	jako	pierwszego	chciał





przekonać	do	wspólnego	ataku	na	płaskowyż.

Żaden	 z	 pozostałych	 arcyksiążąt	 nie	 usiadł	 w	 pobliżu	 Dalinara.	 Tylko	 oni	 –	 i ludzie	 ze	 specjalnymi	 zaproszeniami	 –	 mogli	 siadać	 przy	 królewskim	 stole.	 Jeden	 z takich	 szczęściarzy	 usiadł	 po	 lewicy	 Elhokara	 i	 wyraźnie	 się	 wahał,	 czy	 powinien dołączyć	do	rozmowy.

Za	plecami	Dalinara	szemrała	woda.	Przed	nim	trwała	zabawa.	To	był	czas,	by	się rozluźnić,	 lecz	 Alethi	 słynęli	 z	 rezerwy,	 przynajmniej	 w	 porównaniu	 z	 nacjami obdarzonymi	 większym	 temperamentem,	 jak	 Rogożercy	 czy	 Reshi.	 Mimo	 to	 miał

wrażenie,	że	jego	rodacy	stali	się	bardziej	wykwintni	i	bardziej	sobie	dogadzali	niż	w czasach	 jego	 dzieciństwa.	 Wino	 płynęło	 strumieniami,	 a	 potrawy	 skwierczały, emanując	 smakowitymi	 woniami.	 Na	 pierwszej	 z	 wysp	 kilku	 młodych	 mężczyzn stanęło	 w	 kręgu,	 by	 zabawić	 się	 w	 udawanym	 pojedynku.	 Podczas	 uczt	 młodzieńcy często	zrzucali	płaszcze	i	chwalili	się	swoimi	umiejętnościami	szermierczymi.

Kobiety	 były	 pod	 tym	 względem	 nieco	 skromniejsze,	 co	 nie	 znaczyło,	 że	 w	 ogóle się	nie	chwaliły.	Na	wyspie	Dalinara	kilkanaście	z	nich	ustawiło	sztalugi,	przy	których rysowały,	 malowały	 lub	 ćwiczyły	 kaligrafię.	 Jak	 zawsze,	 osłaniały	 lewe	 dłonie rękawami,	a	prawymi	tworzyły	sztukę.	Siedziały	na	wysokich	stołkach,	podobnych	do tego,	 z	 którego	 korzystał	 Trefniś.	 W	 rzeczy	 samej,	 Trefniś	 pewnie	 po	 prostu	 ukradł

jeden	 z	 nich.	 Kilka	 przyciągnęło	 stworzeniospreny,	 drobne	 kształty	 wokół	 ich	 sztalug lub	stołów.

Navani	 zgromadziła	 przy	 swoim	 stole	 grupkę	 ważnych	 jasnookich	 kobiet.	 Przed Dalinarem	 przeszedł	 służący,	 niosąc	 dla	 nich	 jedzenie.	 Wydawało	 się,	 że	 to	 również egzotyczny	kurczak,	ale	towarzyszyły	mu	gotowane	na	parze	owoce	methi	i	czerwono-brązowy	 sos.	 Kiedy	 Dalinar	 był	 dzieckiem,	 w	 tajemnicy	 spróbował	 jedzenia	 kobiet.

Uznał	je	za	obrzydliwie	słodkie.

Navani	 ustawiła	 coś	 na	 stole,	 jakieś	 urządzenie	 z	 polerowanego	 mosiądzu wielkości	 pięści,	 wewnątrz	 którego	 umieszczono	 duży	 napełniony	 rubin.	 Czerwone Burzowe	 Światło	 zalewało	 blaskiem	 cały	 stół,	 rzucając	 cienie	 na	 biały	 obrus.	 Navani podniosła	 urządzenie	 i	 obróciła	 je,	 pokazując	 swoim	 towarzyszkom	 przypominające nogi	wypustki.	Ustawione	w	ten	sposób,	nieco	przypominało	wyglądem	skorupiaka.

Nigdy	 nie	 widziałem	 takiego	 fabriala.	 Dalinar	 spojrzał	 na	 jej	 twarz,	 podziwiając zarys	policzka.	Navani	była	znaną	artifabrianką.	Może	to	urządzenie…

Kobieta	 spojrzała	 na	 niego	 i	 Dalinar	 znieruchomiał.	 Uśmiechnęła	 się	 do	 niego, lekko	 i	 znacząco,	 po	 czym	 znów	 się	 odwróciła,	 zanim	 zdążył	 zareagować.	 Niech	 ją burza,	pomyślał,	skupiając	się	na	posiłku.

Był	głodny	i	tak	zajął	się	jedzeniem,	że	niemal	nie	zauważył	Adolina.	Jasnowłosy młodzieniec	 zasalutował	 Elhokarowi,	 po	 czym	 zajął	 jedno	 z	 wolnych	 miejsc	 obok Dalinara.

–	Ojcze	–	powiedział	przyciszonym	głosem	–	czy	słyszałeś,	co	mówią?

–	O	czym?

–	 O	 tobie!	 Jak	 na	 razie	 brałem	 udział	 w	 trzech	 pojedynkach	 przeciwko	 ludziom, którzy	 nazwali	 ciebie…	 i	 nasz	 ród…	 tchórzami.	 Mówią,	 że	 poprosiłeś	 króla	 o odrzucenie	Paktu	Zemsty!

Dalinar	chwycił	krawędź	stołu	i	prawie	się	podniósł,	powstrzymał	się	jednak.

–	 Niech	 sobie	 mówią,	 co	 chcą	 –	 stwierdził,	 wracając	 do	 posiłku.	 Nabił	 kawałek kurczaka	na	nóż	i	uniósł	go	do	ust.

–	 Naprawdę	 to	 zrobiłeś?	 –	 spytał	 Adolin.	 –	 Czy	 o	 tym	 rozmawiałeś	 z	 królem	 na spotkaniu	przed	dwoma	dniami?

–	Owszem	–	przyznał	Dalinar.

Adolin	jęknął.

–	Już	wcześniej	się	martwiłem.	Kiedy…

–	Adolinie	–	przerwał	mu	ojciec.	–	Ufasz	mi?

Młodzieniec	spojrzał	na	niego,	jego	oczy	były	szeroko	otwarte,	szczere,	ale	pełne bólu.

–	Chcę.	Na	burzę,	ojcze,	naprawdę	chcę.

–	To,	co	robię,	jest	ważne.	Należy	to	zrobić.

Adolin	nachylił	się	i	zapytał	cicho:

–	A	jeśli	to	naprawdę	urojenia?	Jeśli	po	prostu…	się	starzejesz?

Po	raz	pierwszy	ktoś	powiedział	mu	to	w	sposób	tak	bezpośredni.

–	Skłamałbym,	gdybym	nie	przyznał,	że	się	nad	tym	nie	zastanawiałem,	ale	to	nie ma	sensu.	Wierzę,	że	są	prawdziwe.	Czuję,	że	są	prawdziwe.

–	Ale…

–	 To	 nie	 miejsce	 na	 tę	 rozmowę,	 synu	 –	 przerwał	 mu	 Dalinar.	 –	 Możemy porozmawiać	o	tym	później,	a	ja	wysłucham	twoich	zastrzeżeń	i	wezmę	je	pod	uwagę.

Obiecuję.

Adolin	zacisnął	wargi.

–	Dobrze.

–	 Słusznie,	 że	 przejmujesz	 się	 naszą	 reputacją	 –	 mówił	 dalej	 Dalinar,	 opierając łokieć	na	stole.	–	Zakładałem,	że	Elhokar	będzie	wystarczająco	taktowny,	by	zachować naszą	rozmowę	w	tajemnicy,	ale	żałuję,	że	otwarcie	go	o	to	nie	poprosiłem.	Poza	tym, miałeś	rację	co	do	jego	reakcji.	Podczas	rozmowy	zorientowałem	się,	że	nigdy	się	nie wycofa,	więc	wybrałem	inną	taktykę.

–	To	znaczy?

–	 Zwycięstwo	 w	 wojnie	 –	 stwierdził	 stanowczo	 starszy	 Kholin.	 –	 Koniec przepychanek	 o	 serca	 klejnotów.	 Koniec	 cierpliwego,	 niekończącego	 się	 oblężenia.

Znajdujemy	 sposób,	 żeby	 ściągnąć	 dużą	 liczbę	 Parshendich	 na	 Równiny,	 po	 czym wciągamy





ich





w

zasadzkę.

Gdybyśmy





zabili





ich

wystarczająco

wielu,

uniemożliwilibyśmy	im	prowadzenie	wojny.	Jeśli	to	się	nie	uda,	znajdziemy	sposób,	by zaatakować	ich	główne	siły	i	zabić	lub	pojmać	przywódców.	Nawet	przepastna	bestia, jeśli	 pozbawić	 ją	 głowy,	 przestaje	 walczyć.	 Pakt	 Zemsty	 zostanie	 wypełniony	 i będziemy	mogli	wrócić	do	domu.

Adolin	rozważał	to	przez	chwilę,	po	czym	skinął	głową.

–	W	porządku.

–	Żadnych	sprzeciwów?	–	spytał	Dalinar.	Jego	syn	zazwyczaj	miał	ich	wiele.

–	 Właśnie	 poprosiłeś	 mnie,	 żebym	 ci	 zaufał	 –	 stwierdził	 Adolin.	 –	 Poza	 tym,	 atak na	 Parshendich	 większymi	 siłami?	 Taką	 taktykę	 mogę	 poprzeć.	 Będziemy	 jednak potrzebowali	 dobrego	 planu…	 sposobu,	 by	 odeprzeć	 te	 wszystkie	 zastrzeżenia,	 które sam	podnosiłeś	przed	sześcioma	laty.

Dalinar	pokiwał	głową	i	postukał	palcem	w	stół.

–	 Wtedy	 nawet	 ja	 uważałem	 nas	 za	 osobne	 księstwa.	 Gdybyśmy	 zaatakowali	 ich główne	siły	indywidualnie,	każda	armia	z	osobna,	zostalibyśmy	otoczeni	i	zniszczeni.

Ale	 gdyby	 wszystkie	 dziesięć	 armii	 ruszyło	 razem?	 Z	 Dusznikami	 zapewniającymi wyżywienie	 i	 żołnierzami	 niosącymi	 przenośne	 schronienia	 na	 czas	 arcyburz?	 Ponad sto	 pięćdziesiąt	 tysięcy	 ludzi?	 Niech	 Parshendi	 spróbują	 nas	 otoczyć.	 Przy	 pomocy Duszników	moglibyśmy	nawet	stworzyć	drewno	na	mosty,	gdybyśmy	musieli.

–	 To	 by	 wymagało	 wielkiego	 zaufania	 –	 stwierdził	 z	 wahaniem	 Adolin.	 Spojrzał

wzdłuż	 stołu,	 w	 stronę	 Sadeasa,	 i	 spochmurniał.	 –	 Utkniemy	 tam,	 razem	 i	 oddzieleni od	 reszty	 świata,	 na	 wiele	 dni.	 Gdyby	 arcyksiążęta	 w	 połowie	 marszu	 zaczęli	 spory, mogłoby	się	to	skończyć	katastrofą.

–	 Najpierw	 skłonimy	 ich	 do	 współdziałania	 –	 odparł	 Dalinar.	 –	 Jesteśmy	 blisko, bliżej	 niż	 kiedykolwiek.	 Minęło	 sześć	 lat,	 a	 żaden	 z	 arcyksiążąt	 nie	 pozwolił,	 by	 jego żołnierze	potykali	się	z	tymi	należącymi	do	innego.

Za	wyjątkiem	Alethkaru.	Tam	nadal	walczyli	w	bezsensownych	bitwach	o	prawo do	ziemi	lub	stare	obelgi.	To	było	bezsensowne,	ale	powstrzymanie	Alethich	od	walki było	jak	próba	powstrzymania	wiatru.

Adolin	kiwał	głową.

–	To	dobry	plan,	ojcze.	O	wiele	lepszy	niż	ta	gadanina	o	wycofaniu	się.	Choć	nie spodoba	im	się	rezygnacja	z	potyczek	na	płaskowyżach.	Uważają	to	za	dobrą	rozrywkę.

–	Wiem.	Ale	jeśli	uda	mi	się	skłonić	jednego	albo	dwóch	do	połączenia	żołnierzy	i zasobów	 podczas	 ataku	 na	 płaskowyż,	 może	 to	 być	 krok	 w	 kierunku	 tego,	 czego będziemy	 potrzebować	 w	 przyszłości.	 Mimo	 wszystko	 wolałbym	 znaleźć	 sposób,	 by ściągnąć	duże	siły	Parshendich	na	Równiny	i	spotkać	się	z	nimi	na	jednym	z	większych płaskowyżów,	ale	nie	wymyśliłem	jeszcze,	jak	to	zrobić.	Tak	czy	inaczej,	nasze	osobne armie	nauczą	się	współdziałać.

–	A	co	zrobimy	z	tym,	co	ludzie	o	tobie	mówią?

–	 Wystosuję	 oficjalne	 dementi	 –	 stwierdził	 Dalinar.	 –	 Muszę	 starannie	 je sformułować,	 żeby	 nie	 zabrzmiało,	 jakby	 król	 się	 mylił,	 a	 jednocześnie	 wyjaśniało prawdę.

Adolin	westchnął.

–	Oficjalne	dementi,	ojcze?

–	Owszem.

–	 A	 dlaczego	 nie	 pojedynek?	 –	 spytał	 Adolin,	 nachylając	 się.	 Wydawał	 się podekscytowany.	 –	 Sztywna	 deklaracja	 może	 wyjaśnić	 ludziom	 twoje	 pomysły,	 ale	 nie sprawi,	 że	 je	 poczują.	 Wybierz	 kogoś,	 kto	 nazywa	 cię	 tchórzem,	 rzuć	 mu	 wyzwanie	 i przypomnij	wszystkim,	jakim	błędem	jest	obrażanie	Czarnego	Ciernia!

–	Nie	mogę	–	stwierdził	Dalinar.	–	Komuś	o	mojej	pozycji	zabrania	tego	Kodeks.

Adolin	 pewnie	 też	 nie	 powinien	 się	 pojedynkować,	 ale	 Dalinar	 nie	 wprowadził

całkowitego	 zakazu.	 Pojedynkowanie	 się	 było	 jego	 życiem.	 Pojedynkowanie	 i	 kobiety, do	których	się	zalecał.

–	To	powierz	mi	troskę	o	honor	naszego	rodu	–	zaproponował	młodszy	Kholin.	–	Ja się	będę	z	nimi	pojedynkował!	Stawię	im	czoło	w	Pancerzu	i	z	Ostrzem,	i	pokażę	im,	co znaczy	twój	honor.

–	To	tak	samo,	jakbym	ja	to	robił,	synu.

Adolin	pokręcił	głową	i	spojrzał	na	Dalinara.	Wydawało	się,	że	czegoś	szuka.

–	Co	takiego?	–	spytał	Dalinar.

–	Próbuję	ocenić	–	odparł	Adolin	–	co	zmieniło	cię	najbardziej.	Wizje,	Kodeks	czy ta	książka.	O	ile	jest	między	nimi	jakaś	różnica.

–	 Kodeks	 różni	 się	 od	 pozostałych	 dwóch	 –	 stwierdził	 Dalinar.	 –	 To	 tradycja	 z czasów	starego	Alethkaru.

–	 Nie.	 One	 się	 ze	 sobą	 łączą,	 ojcze.	 Wszystkie	 trzy.	 W	 tobie	 jakimś	 sposobem	 są powiązane.

Dalinar	rozważał	to	przez	chwilę.	Czy	chłopak	mógł	mieć	rację?

–	Opowiadałem	ci	historię	o	królu	niosącym	kamień?

–	Tak.

–	Naprawdę?

–	Dwa	razy.	I	raz	zmusiłeś	mnie,	żebym	wysłuchał	odczytywanego	fragmentu.

–	Aha.	Cóż,	w	tej	samej	części	jest	też	ustęp	o	naturze	zmuszania	ludzi,	by	za	tobą szli,	 w	 przeciwieństwie	 do	 pozwalania,	 by	 za	 tobą	 szli.	 W	 Alethkarze	 jest	 zbyt	 wiele zmuszania.	 Pojedynek	 z	 kimś,	 kto	 twierdzi,	 że	 jestem	 tchórzem,	 nie	 zmieni	 jego przekonania.	Może	powstrzymać	go	od	wypowiadania	go	na	głos,	ale	nie	odmieni	jego serca.	Wiem,	że	mam	rację.	W	tym	również	musisz	mi	zaufać.

Adolin	westchnął	i	wstał.

–	 Cóż,	 jak	 sądzę,	 oficjalne	 dementi	 jest	 lepsze	 niż	 nic.	 Przynajmniej	 nie zrezygnowałeś	do	końca	z	obrony	naszego	honoru.

–	 I	 nigdy	 tego	 nie	 zrobię.	 Muszę	 tylko	 zachować	 ostrożność.	 Nie	 mogę	 pozwolić na	wprowadzanie	dalszych	podziałów.

Dalinar	 wrócił	 do	 posiłku,	 nabił	 ostatni	 kawałek	 kurczaka	 na	 nóż	 i	 wepchnął	 go do	ust.

–	 W	 takim	 razie	 wrócę	 na	 tamtą	 wyspę	 –	 stwierdził	 Adolin.	 –	 Ja…	 Zaraz,	 czy	 to ciotka	Navani?

Dalinar	 podniósł	 wzrok	 i	 z	 zaskoczeniem	 ujrzał	 Navani	 idącą	 w	 ich	 stronę.

Spojrzał	 na	 swój	 talerz.	 Nie	 miał	 już	 nic	 do	 jedzenia,	 ostatni	 kawałek	 połknął,	 nawet tego	nie	zauważając.

Westchnął,	zacisnął	zęby	i	podniósł	się,	by	ją	przywitać.

–	Mathana	–	odezwał	się	i	ukłonił.

Użył	 oficjalnego	 określenia	 na	 starszą	 siostrę	 –	 choć	 Navani	 była	 zaledwie	 trzy miesiące	starsza	od	niego,	nadal	pasowało.

–	Dalinar	–	powiedziała	z	lekkim	uśmiechem	na	wargach.	–	I	mój	drogi	Adolin.

Młodzieniec	 uśmiechnął	 się	 szeroko,	 obszedł	 stół	 i	 uścisnął	 ciotkę.	 Ona	 oparła okrytą	tkaniną	bezpieczną	dłoń	na	jego	ramieniu,	co	było	gestem	zarezerwowanym	dla rodziny.

–	Kiedy	wróciłaś?	–	spytał	Adolin,	puszczając	ją.

–	Dziś	po	południu.

–	 A	 dlaczego	 wróciłaś?	 –	 dodał	 sztywno	 Dalinar.	 –	 Sądziłem,	 że	 miałaś	 pomagać królowej	w	obronie	interesów	króla	w	Alethkarze.

–	 Och,	 Dalinarze.	 –	 Głos	 Navani	 był	 pełen	 sympatii.	 –	 Jak	 zawsze	 sztywny.

Adolinie,	mój	drogi,	jak	ci	idą	zaloty?

Dalinar	prychnął.

–	Wciąż	zmienia	partnerki,	jakby	tańczył	do	wyjątkowo	szybkiej	muzyki.

–	Ojcze!	–	sprzeciwił	się	Adolin.

–	 I	 dobrze,	 Adolinie	 –	 stwierdziła	 Navani.	 –	 Jesteś	 zbyt	 młody,	 by	 wiązać	 się	 na stałe.	 Celem	 młodego	 wieku	 jest	 doświadczenie	 różnorodności,	 póki	 jest	 wciąż interesująca.	 –	 Spojrzała	 na	 Dalinara.	 –	 Dopiero	 kiedy	 się	 zestarzejemy,	 powinniśmy zostać	zmuszeni	do	bycia	nudnymi.

–	 Dziękuję,	 ciociu.	 –	 Adolin	 wyszczerzył	 się.	 –	 Wybacz	 mi.	 Muszę	 powiedzieć Renarinowi,	że	wróciłaś.

Odszedł,	 pozostawiając	 Dalinara	 stojącego	 niezręcznie	 po	 drugiej	 stronie	 stołu naprzeciwko	Navani.

–	Czy	jestem	aż	takim	zagrożeniem,	Dalinarze?	–	spytała,	unosząc	brew.

Starszy	 Kholin	 spojrzał	 w	 dół	 i	 zorientował	 się,	 że	 wciąż	 ściska	 swój	 nóż	 do jedzenia	 –	 szerokie,	 ząbkowane	 ostrze,	 które	 w	 trudnej	 sytuacji	 mogło	 posłużyć	 jako broń.	 Upuścił	 nóż	 na	 stół,	 po	 czym	 skrzywił	 się,	 słysząc	 brzęk.	 Cała	 pewność	 siebie, którą	czuł	podczas	rozmowy	z	Adolinem,	zniknęła	w	mgnieniu	oka.

Opanuj	 się,	 pomyślał.	 To	 twoja	 rodzina.	 Za	 każdym	 razem,	 kiedy	 rozmawiał	 z Navani,	 miał	 wrażenie,	 że	 stawia	 czoło	 drapieżnikowi	 najbardziej	 niebezpiecznego gatunku.

–	 Mathano…	 –	 Dalinar	 zorientował	 się,	 że	 nadal	 stoją	 po	 dwóch	 stronach wąskiego	stołu.	–	Może	powinniśmy	przenieść	się…

Przerwał,	kiedy	Navani	machnęła	na	dziewczynkę,	tak	młodziutką,	że	dopiero	od niedawna	 nosiła	 kobiecy	 rękaw.	 Dziecko	 podbiegło	 bliżej,	 niosąc	 niski	 zydel.	 Navani wskazała	 na	 miejsce	 obok,	 oddalone	 zaledwie	 o	 kilka	 stóp	 od	 stołu.	 Dziewczynka	 się zawahała,	 ale	 Navani	 powtórzyła	 gest	 z	 większym	 naciskiem	 i	 dziecko	 postawiło zydel.

Navani	 usiadła	 z	 wdziękiem.	 Nie	 siadła	 przy	 królewskim	 stole	 –	 to	 było	 męskie miejsce	 spożywania	 posiłków	 –	 ale	 z	 pewnością	 na	 tyle	 blisko,	 że	 naruszała	 tym protokół.	 Służąca	 się	 cofnęła.	 Siedzący	 u	 szczytu	 stołu	 Elhokar	 zauważył	 zachowanie matki,	ale	go	nie	skomentował.	Navani	Kholin	nikt	nie	ganił,	nawet	sam	król.

–	Usiądź,	Dalinarze	–	powiedziała	cierpko.	–	Mamy	ważne	sprawy	do	omówienia.

Dalinar	 westchnął,	 ale	 siadł.	 Miejsca	 wokół	 nich	 nadal	 pozostawały	 puste,	 a muzyka	 i	 szmer	 rozmów	 na	 wyspie	 były	 wystarczająco	 głośne,	 by	 nikt	 ich	 nie podsłuchał.	Niektóre	z	kobiet	zaczęły	grać	na	fletach,	wokół	nich	w	powietrzu	krążyły muzykospreny.

–	 Pytasz,	 dlaczego	 wróciłam	 –	 odezwała	 się	 cicho.	 –	 Cóż,	 z	 trzech	 powodów.	 Po pierwsze,	chciałam	przynieść	wieści,	że	Vedeńczycy	udoskonalili	swoje	„półodpryski”, jak	je	nazywają.	Twierdzą,	że	tarcze	mogą	powstrzymać	cios	Ostrza	Odprysku.

Dalinar	oparł	ręce	na	stole.	Słyszał	plotki	na	ten	temat,	lecz	je	zignorował.	Ludzie ciągle	twierdzili,	że	są	bliscy	stworzenia	nowych	Odprysków,	lecz	ich	obietnice	nigdy się	nie	spełniały.

–	Widziałaś	jeden	z	nich?

–	 Nie.	 Ale	 mam	 potwierdzenie	 od	 kogoś,	 komu	 ufam.	 Ona	 twierdzi,	 że	 mogą przyjąć	 jedynie	 kształt	 tarczy	 i	 nie	 mają	 innych	 funkcji	 Pancerza.	 Ale	 rzeczywiście zatrzymują	cios	Ostrza.

To	był	krok	–	bardzo	mały	–	w	stronę	Pancerza	Odprysku.	Niepokojące.	Wiedział, że	w	to	nie	uwierzy	do	chwili,	gdy	sam	zobaczy	możliwości	tych	„półodprysków”.

–	Mogłaś	posłać	wieści	przez	łączotrzcinę,	Navani.

–	 Cóż,	 wkrótce	 po	 dotarciu	 do	 Kholinaru	 zorientowałam	 się,	 że	 wyjazd	 stąd	 był

błędem	 politycznym.	 Te	 obozy	 w	 coraz	 większym	 stopniu	 stają	 się	 prawdziwym centrum	naszego	królestwa.

–	 Owszem	 –	 odparł	 cicho	 Dalinar.	 –	 Nasza	 nieobecność	 w	 ojczyźnie	 jest niebezpieczna.	 –	 Czy	 nie	 był	 to	 argument,	 który	 przekonał	 Navani,	 by	 wróciła	 do domu?

Kobieta	machnęła	ręką.

–	Doszłam	do	wniosku,	że	królowa	posiada	w	wystarczająco	dużym	stopniu	cechy niezbędne,	 by	 utrzymać	 Alethkar.	 Pojawiają	 się	 intrygi	 i	 spiski…	 one	 są	 zawsze…	 ale prawdziwie	ważni	gracze	bez	wyjątku	trafiają	tutaj.

–	Twój	syn	wciąż	widzi	skrytobójców	w	każdym	kącie	–	powiedział	cicho	Dalinar.

–	A	nie	powinien?	Po	tym,	co	stało	się	z	jego	ojcem…

–	 Zgoda,	 ale	 obawiam	 się,	 że	 popada	 przy	 tym	 w	 skrajności.	 Nie	 ufa	 nawet sojusznikom.

Navani	złożyła	dłonie	na	kolanach,	swobodną	na	bezpiecznej.

–	Nie	jest	w	tym	bardzo	dobry,	co?

Dalinar	zamrugał,	wstrząśnięty.

–	 Co	 takiego?	 Elhokar	 to	 dobry	 człowiek!	 Ma	 w	 sobie	 więcej	 prawości	 niż jakikolwiek	inny	jasnooki	w	całej	armii.

–	Ale	jego	władza	jest	słaba.	Musisz	to	przyznać.

–	 Jest	 królem	 i	 moim	 bratankiem.	 Służę	 mu	 mieczem	 i	 sercem,	 Navani,	 i	 nie pozwolę,	by	ktoś	się	o	nim	źle	wypowiadał,	nawet	jego	własna	matka.

Spojrzała	na	niego.	Czy	sprawdzała	jego	lojalność?	Podobnie	jak	jej	córka,	Navani była	 zwierzęciem	 politycznym.	 Intrygi	 sprawiały,	 że	 rozkwitała	 jak	 skałopąk	 w spokojnym,	wilgotnym	powietrzu.	Jednak	w	przeciwieństwie	do	Jasnah,	Navani	trudno było	zaufać.	W	wypadku	Jasnah	człowiek	przynajmniej	wiedział	na	czym	stoi	–	Dalinar znów	 zaczął	 żałować,	 że	 nie	 odsunęła	 innych	 projektów	 na	 bok	 i	 nie	 wróciła	 na Strzaskane	Równiny.

–	 Nie	 mówię	 źle	 o	 swoim	 synu	 –	 stwierdziła	 Navani.	 –	 Oboje	 wiemy,	 że	 jestem wobec	 niego	 równie	 lojalna	 jak	 ty.	 Ale	 lubię	 wiedzieć,	 z	 czym	 pracuję,	 a	 to	 wymaga definicji.	 Jest	 postrzegany	 jako	 słaby,	 a	 ja	 chcę	 zapewnić	 mu	 ochronę.	 Nawet	 wbrew jego	woli,	jeśli	konieczne.

–	 W	 takim	 razie	 mamy	 te	 same	 cele.	 Ale	 jeśli	 zapewnienie	 mu	 ochrony	 to	 drugi powód	twojego	powrotu,	jaki	jest	trzeci?

Jej	czerwone	wargi	wygięły	się	w	znaczącym	uśmiechu.

Krwi	 przodków	 moich…	 –	 pomyślał	 Dalinar.	 Na	 burzowe	 wichry,	 jest	 piękna.

Piękna	i	zabójcza.	Wydawało	mu	się	wyjątkową	ironią	losu,	że	twarz	jego	żony	została całkowicie	 wymazana	 z	 jego	 umysłu,	 a	 jednak	 pamiętał	 ze	 wszystkimi	 szczegółami miesiące,	 podczas	 których	 ta	 kobieta	 bawiła	 się	 nim	 i	 Gavilarem.	 Wygrywała	 ich przeciwko	sobie,	podsycając	ich	pożądanie,	a	w	końcu	wybrała	starszego	syna.

Wszyscy	przez	cały	czas	wiedzieli,	że	wybierze	Gavilara.	Ale	i	tak	bolało.

–	 Musimy	 porozmawiać	 gdzieś	 prywatnie	 –	 stwierdziła	 Navani.	 –	 Chcę	 poznać twoje	zdanie	na	temat	pewnych	pogłosek,	które	krążą	w	obozie.

Pewnie	oznaczało	to	plotki	na	jego	temat.

–	Ja…	jestem	bardzo	zajęty.

Przewróciła	oczami.

–	 Nie	 wątpię.	 Ale	 i	 tak	 się	 spotkamy,	 kiedy	 już	 się	 zadomowię	 i	 zbadam	 grunt.

Może	 za	 tydzień?	 Przyjdę	 i	 poczytam	 ci	 z	 tej	 księgi	 mojego	 męża,	 a	 później porozmawiamy.	Zrobimy	to	w	miejscu	publicznym.	Dobrze?

Westchnął.

–	W	porządku.	Ale…

–	Arcyksiążęta	i	jasnoocy	–	ogłosił	nagle	Elhokar.

Dalinar	 i	 Navani	 odwrócili	 się	 w	 stronę	 szczytu	 stołu,	 gdzie	 król	 stał	 odziany	 w pełny	mundur,	łącznie	z	królewskim	płaszczem	i	koroną.	Uniósł	dłoń	w	stronę	wyspy.

Zgromadzeni	uciszyli	się	i	wkrótce	jedynym	dźwiękiem	był	szmer	wody.

–	 Z	 pewnością	 wielu	 z	 was	 słyszało	 pogłoski	 na	 temat	 zamachu	 na	 moje	 życie podczas	 polowania	 przed	 trzema	 dniami	 –	 ogłosił	 król.	 –	 Kiedy	 przecięto	 popręg mojego	siodła.

Dalinar	spojrzał	na	Navani.	Uniosła	swobodną	dłoń	w	jego	stronę	i	zamachała	nią, sugerując,	że	nie	uważa	tych	plotek	za	przekonujące.	Oczywiście,	że	o	nich	wiedziała.

Dać	Navani	pięć	minut	w	mieście,	a	pozna	wszystkie	liczące	się	pogłoski.

–	 Zapewniam	 was,	 że	 ani	 przez	 chwilę	 nie	 byłem	 w	 prawdziwym niebezpieczeństwie	 –	 mówił	 dalej	 Elhokar.	 –	 W	 dużej	 mierze	 dzięki	 ochronie	 Gwardii Królewskiej	 i	 czujności	 mego	 wuja.	 Jednakowoż	 uważam	 za	 mądre,	 by	 traktować wszelkie	 zagrożenia	 z	 pełną	 powagą.	 Dlatego	 mianuję	 oświeconego	 Torola	 Sadeasa Arcyksięciem	 Informacji,	 powierzając	 mu	 odkrycie	 prawdy	 na	 temat	 tego	 zamachu	 na moje	życie.

Dalinar	zamrugał,	zaskoczony.	Następnie	przymknął	oczy	i	jęknął	cicho.

–	Odkryć	prawdę	–	powtórzyła	sceptycznie	Navani.	–	Sadeas?

–	Krwi…	Sądzi,	że	ignoruję	zagrożenia,	więc	zwrócił	się	do	Sadeasa.

–	Cóż,	to	chyba	nic	złego	–	powiedziała.	–	Ja	w	pewnym	stopniu	mu	ufam.

–	Navani	–	odezwał	się	Dalinar,	otwierając	oczy.	–	To	się	stało	podczas	polowania, które	 ja	 zaplanowałem,	 pod	 ochroną	 mojej	 straży	 i	 moich	 żołnierzy.	 Królewski wierzchowiec	został	przygotowany	przez	moich	koniuszych.	Publicznie	poprosił	mnie, żebym	zajął	się	tą	sprawą	z	popręgiem,	a	teraz	odebrał	mi	śledztwo.

–	Ojej.

Zrozumiała.	 Zabrzmiało	 to	 tak,	 jakby	 Elhokar	 ogłosił,	 że	 podejrzewa	 Dalinara.

Wszelkie	 informacje,	 jakie	 mógłby	 odkryć	 Sadeas	 odnośnie	 do	 „próby	 zamachu”, musiałyby	rzucić	cień	na	Dalinara.

W	 chwili,	 kiedy	 nienawiść	 Sadeasa	 do	 Dalinara	 i	 jego	 miłość	 do	 Gavilara	 się zetrą,	która	zwycięży?	Ale	wizja…	Kazała	mi	zaufać	mu.

Elhokar	 znów	 usiadł	 i	 na	 wyspie	 znów	 rozległy	 się	 rozmowy,	 nieco	 głośniejsze.

Król	wydawał	się	nieświadomy	tego,	co	właśnie	zrobił.

Sadeas	uśmiechał	się	szeroko.	Wstał,	pożegnał	się	z	królem	i	zaczął	rozmawiać	z ludźmi.

–	 I	 nadal	 twierdzisz,	 że	 nie	 jest	 złym	 królem?	 –	 szepnęła	 Navani.	 –	 Mój	 biedny, rozproszony,	nieświadomy	chłopiec.

Dalinar	 wstał	 i	 ruszył	 wzdłuż	 stołu	 do	 miejsca,	 w	 którym	 król	 nadal	 spożywał

posiłek.

Elhokar	podniósł	wzrok.

–	Ach,	Dalinar.	Przypuszczam,	że	będziesz	chciał	udzielić	pomocy	Sadeasowi.

Dalinar	usiadł.	Na	wpół	dojedzony	posiłek	Sadeasa	nadal	stał	na	stole,	mosiężny talerz	wypełniały	kawałki	mięsa	i	podpłomyka.

–	Elhokarze	–	wykrztusił	–	rozmawialiśmy	przed	kilkoma	dniami.	Chciałem	zostać Arcyksięciem	Wojny,	a	ty	stwierdziłeś,	że	to	zbyt	niebezpieczne!

–	 Owszem.	 Rozmawiałem	 o	 tym	 z	 Sadeasem	 i	 on	 się	 zgodził.	 Arcyksiążęta	 nie pozwolą,	by	ktoś	stał	ponad	nimi	w	wojnie.	Sadeas	zasugerował,	że	gdybym	zaczął	od czegoś	 mniej	 groźnego,	 na	 przykład	 ustanowienia	 kogoś	 Arcyksięciem	 Informacji, mogłoby	to	ułatwić	późniejszą	realizację	twojego	planu.

–	Sadeas	to	zaproponował	–	stwierdził	Dalinar	głosem	bez	wyrazu.

–	Oczywiście.	Nadszedł	czas,	byśmy	mieli	Arcyksięcia	Informacji,	a	on	podkreślił, że	 przecięty	 popręg	 jest	 czymś,	 czym	 chciałby	 się	 zająć.	 Wie,	 że	 zawsze	 powtarzałeś, iż	nie	nadajesz	się	do	takich	rzeczy.

Krwi	 przodków	 moich,	 pomyślał	 Dalinar,	 spoglądając	 w	 stronę	 środka	 wyspy,





gdzie





grupa





jasnookich

zebrała

się

wokół

Sadeasa.

Właśnie

zostałem

wymanewrowany.	I	to	błyskotliwie.

Arcyksiążę	 Informacji	 miał	 zwierzchność	 nad	 śledztwami	 w	 sprawach

kryminalnych,	 zwłaszcza	 tymi	 dotyczącymi	 interesów	 Korony.	 W	 pewnym	 sensie	 jego władza	 była	 równie	 wielka,	 jak	 Arcyksięcia	 Wojny,	 choć	 Elhokar	 tak	 tego	 nie postrzegał.	 Widział	 jedynie,	 że	 w	 końcu	 znalazł	 kogoś	 gotowego	 wysłuchać	 jego paranoidalnych	obaw.

Sadeas	był	bardzo	bystrym	człowiekiem.

–	 Nie	 rób	 takiej	 ponurej	 miny,	 wuju	 –	 stwierdził	 Elhokar.	 –	 Nie	 wiedziałem,	 że interesowało	 cię	 to	 stanowisko,	 a	 Sadeas	 wydawał	 się	 tak	 podekscytowany	 całym pomysłem.	 Może	 nic	 nie	 znajdzie,	 a	 skóra	 rzeczywiście	 się	 przetarła.	 Dowiedzie słuszności	twojego	przekonania,	że	nie	jestem	w	tak	wielkim	niebezpieczeństwie,	jak mi	się	wydaje.

–	 Dowiedzie	 słuszności?	 –	 powtórzył	 cicho	 Dalinar,	 wciąż	 spoglądając	 w	 stronę Sadeasa.	Jakoś	w	to	wątpię.



Oskarżałeś	 mnie	 o	 arogancję.	 Oskarżałeś	 mnie,	 że	 ciągle	 żywię	 urazę	 wobec Raysego	i	Bavadina.	Oba	oskarżenia	są	prawdziwe.

Kaladin	stanął	na	wozie,	rozglądając	się	po	otoczeniu	obozu,	podczas	gdy	Skała	i

Teft	wprowadzali	ich	plan	w	życie.

W	jego	ojczyźnie	powietrze	było	bardziej	suche.	Jeśli	spacerowało	się	po	okolicy

w	dzień	poprzedzający	arcyburzę,	wszystko	wydawało	się	wymarłe.	Po	burzach	rośliny

szybko	 cofały	 się	 w	 głąb	 skorup,	 pni	 i	 kryjówek,	 by	 oszczędzać	 wodę.	 Tu	 jednak,	 w wilgotniejszym	klimacie,	ociągały	się.	Wiele	skałopąków	nigdy	do	końca	nie	kryło	się w	skorupach.	Często	zdarzały	się	zielone	plamy.	Drzewa,	które	wykorzystywał	Sadeas, skupiały	się	w	lesie	na	północ	od	obozu,	lecz	kilka	wyrastało	również	na	tej	równinie.

Były	ogromne,	o	szerokich	pniach,	przechylone	na	zachód,	a	ich	grube,	przypominające

palce	korzenie	wbijały	się	w	skały	i	przez	lata	sprawiały,	że	ziemia	wokół	nich	pękała.

Kaladin	 zeskoczył	 na	 ziemię.	 Jego	 zadaniem	 było	 podnoszenie	 kamieni	 i

umieszczanie	 ich	 na	 wozie.	 Pozostali	 mostowi	 przynosili	 je	 i	 układali	 w	 stertach	 w pobliżu.

Mostowi	 pracowali	 na	 całej	 szerokiej	 równinie,	 poruszając	 się	 między

skałopąkami,	 kępami	 traw	 i	 pękami	 chwastów,	 które	 wyrastały	 spoza	 głazów.

Najgęściej	 wyrastały	 po	 zachodniej	 stronie,	 gotowe	 wycofać	 się	 w	 cień	 swojej	 skały, gdyby	 nadchodziła	 arcyburza.	 Dawało	 to	 ciekawy	 efekt,	 jakby	 każdy	 głaz	 był	 głową starego	mężczyzny	z	kępkami	zielonych	i	brązowych	włosów	wyrastających	za	uszami.

Te	 kępy	 były	 szczególnie	 ważne,	 gdyż	 pośród	 nich	 kryło	 się	 zioło	 zwane

guzowcem.	Ich	sztywne	pędy	wieńczyły	delikatne	pierzaste	liście,	które	mogły	cofnąć

się	 w	 głąb	 źdźbła.	 Same	 źdźbła	 były	 nieruchome,	 ale	 całkiem	 bezpieczne	 za	 głazami.

Burza	 z	 pewnością	 odrywała	 niektóre	 z	 nich	 –	 ale	 być	 może	 z	 powrotem	 wrastały	 w ziemię	w	nowym	miejscu,	gdy	ucichł	wiatr.

Kaladin	 uniósł	 kamień,	 postawił	 go	 na	 wozie	 i	 przetoczył	 do	 pozostałych.	 Dno wozu	było	wilgotne	od	porostów	i	kremu.

Guzowiec	 nie	 był	 rzadkością,	 ale	 też	 nie	 rósł	 tak	 często	 jak	 inne	 zielska.	 Krótki

opis	 wystarczył,	 by	 Skała	 i	 Teft	 wyruszyli	 na	 poszukiwania,	 z	 niejakim	 sukcesem.

Przełom	nastąpił	jednak,	kiedy	dołączyła	do	nich	Syl.	Kaladin	spojrzał	w	bok,	schodząc po	 kolejny	 kamień.	 Wiatrospren	 unosiła	 się	 w	 powietrzu,	 jej	 przezroczysta,	 niemal niewidzialna	 postać	 prowadziła	 Skałę	 od	 jednej	 kępy	 do	 drugiej.	 Teft	 nie	 rozumiał, jakim	 sposobem	 potężny	 Rogożerca	 znajdował	 o	 wiele	 więcej	 guzowca	 od	 niego,	 ale Kaladin	 nie	 miał	 ochoty	 tego	 wyjaśniać.	 Wciąż	 nie	 rozumiał,	 jakim	 cudem	 Skała	 w ogóle	widział	Syl.	Rogożerca	stwierdził,	że	urodził	się	z	tą	zdolnością.

Zbliżyła	 się	 do	 niego	 para	 mostowych,	 młody	 Dunny	 i	 Bezuchy	 Jaks.	 Ciągnęli drewniane	 sanie,	 na	 które	 załadowali	 wielki	 kamień.	 Po	 ich	 twarzach	 spływał	 pot.

Kiedy	dotarli	do	wozu,	Kaladin	otrzepał	dłonie	i	pomógł	im	unieść	głaz.	Bezuchy	Jaks

skrzywił	się,	mamrocząc	pod	nosem.

–	Niezły	–	powiedział	Kaladin,	wskazując	na	kamień.	–	Dobra	robota.

Jaks	 spojrzał	 na	 niego	 i	 odszedł.	 Dunny	 wzruszył	 ramionami	 i	 pośpieszył	 za starszym	mężczyzną.	Jak	się	spodziewał	Skała,	wysłanie	drużyny	do	zbierania	kamieni nie	 przysporzyło	 Kaladinowi	 popularności.	 Ale	 tak	 musiało	 być.	 To	 jedyny	 sposób,	 by pomóc	Leytenowi	i	pozostałym	rannym.

Kiedy	 Jaks	 i	 Dunny	 odeszli,	 Kaladin	 nonszalancko	 wspiął	 się	 na	 wóz	 i	 ukląkł.

Odsunąwszy	 na	 bok	 plandekę,	 odsłonił	 dużą	 stertę	 pędów	 guzowca.	 Miały	 długość męskiego	 przedramienia.	 Poruszał	 się,	 jakby	 układał	 kamienie	 na	 wozie,	 ale	 w rzeczywistości	 za	 pomocą	 cienkiego	 pędu	 skałopąka	 związał	 w	 pęczek	 dwie	 naręcze zielska.

Przerzucił	 snopek	 przez	 bok	 wozu.	 Woźnica	 poszedł	 porozmawiać	 ze	 swoim

kolegą	 z	 drugiego	 wozu,	 więc	 Kaladin	 został	 sam,	 pomijając	 chulla,	 który	 kulił	 się	 w swojej	skorupie	i	wpatrywał	w	słońce	paciorkowatymi	oczami.

Kaladin	 zeskoczył	 na	 ziemię	 i	 podniósł	 kolejny	 kamień.	 Następnie	 ukląkł,	 jakby chciał	wyciągnąć	 duży	głaz	 spod	wozu,	 po	czym	 zręcznymi	dłońmi	 przywiązał	 wiązkę ziół	 obok	 pozostałych	 dwóch.	 Wóz	 był	 tak	 skonstruowany,	 że	 obok	 osi	 znajdowało	 się dużo	wolnego	miejsca,	a	umieszczony	tam	drewniany	kołek	doskonale	nadawał	się	do przywiązywania	pęczków.

Da	Jezerezeh,	by	nikt	nie	pomyślał	o	sprawdzeniu	pod	wozem,	kiedy	wrócimy	do

obozu.

Aptekarz	 powiedział,	 że	 z	 każdego	 źdźbła	 dało	 się	 wycisnąć	 kroplę.	 Ilu

potrzebował?	Czuł,	że	nawet	bez	chwili	zastanowienia	zna	odpowiedź	na	to	pytanie.

Będzie	potrzebował	każdej	kropli,	jaką	uda	mu	się	wycisnąć.

Wyszedł	 i	 uniósł	 następny	 kamień.	 Do	 wozu	 zbliżał	 się	 Skała.	 Potężny,	 opalony Rogożerca	niósł	owalny	głaz,	który	dla	większości	mostowych	byłby	zbyt	wielki.	Skała szedł	powoli,	Syl	krążyła	wokół	jego	głowy,	a	od	czasu	do	czasu	siadała	na	kamieniu	i mu	się	przyglądała.

Kaladin	 zeskoczył	 i	 podbiegł	 do	 Skały,	 żeby	 mu	 pomóc.	 Mężczyzna	 podziękował

skinieniem	głowy.	Razem	zaciągnęli	głaz	na	wóz	i	umieścili	go	na	miejscu.	Skała	otarł

brew	 i	 odwrócił	 się	 do	 Kaladina.	 W	 kieszeni	 miał	 garść	 pędów.	 Kaladin	 chwycił	 je	 i schował	pod	plandeką.

–	Co	zrobimy,	jeśli	ktoś	zauważy,	co	robimy?	–	spytał	Skała	od	niechcenia.

–	 Powiemy,	 że	 jestem	 wyplataczem,	 i	 pomyślałem,	 że	 uplotę	 sobie	 kapelusz	 dla osłony	przed	słońcem.

Skała	prychnął.

–	 I	 może	 nawet	 to	 zrobię	 –	 dodał	 Kaladin.	 –	 W	 tym	 upale	 by	 mi	 się	 przydał.	 Ale lepiej,	 żeby	 nikt	 nie	 zobaczył.	 Sam	 fakt,	 że	 chcemy	 mieć	 to	 zielsko,	 pewnie	 by wystarczył,	żeby	nam	je	odebrali.

–	 To	 prawda	 –	 odparł	 Skała,	 przeciągnął	 się	 i	 spojrzał	 w	 górę,	 w	 stronę	 Syl.	 –

Tęsknię	za	Szczytami.

Syl	wskazała	drogę,	a	mężczyzna	z	szacunkiem	skłonił	głowę,	po	czym	podążył	za

nią.	 Jednak	 wiatrospren,	 kiedy	 już	 pokazała	 mu	 właściwy	 kierunek,	 podfrunęła	 z powrotem	do	Kaladina.	Podskakiwała	w	powietrzu	jak	wstążeczka,	po	czym	opadła	na bok	wozu	i	znów	przybrała	kobiecą	postać	w	falującej	sukni.

–	Bardzo	go	lubię	–	stwierdziła,	unosząc	palec.

–	Kogo?	Skałę?

–	 Tak	 –	 odparła,	 zakładając	 ręce	 na	 piersi.	 –	 Jest	 pełen	 szacunku.	 W

przeciwieństwie	do	pozostałych.

–	 Świetnie	 –	 stwierdził	 Kaladin,	 podnosząc	 następny	 kamień.	 –	 Możesz	 latać	 za nim,	zamiast	mnie	zawracać	głowę.

Próbował	nie	okazywać	niepokoju.	Przyzwyczaił	się	do	tego	towarzystwa.

Pociągnęła	nosem.

–	Nie	mogę	za	nim	podążać.	Jest	zbyt	pełen	szacunku.

–	Przed	chwilą	powiedziałaś,	że	ci	się	to	podoba.

–	 Bo	 tak	 jest.	 I	 tego	 nie	 cierpię.	 –	 Powiedziała	 to	 z	 nieudawaną	 szczerością, nieświadoma	sprzeczności.	Westchnęła	i	usiadła	na	wozie.	–	Dla	żartu	zaprowadziłam go	 do	 sterty	 łajna	 chulla.	 Nawet	 na	 mnie	 nie	 nakrzyczał!	 Po	 prostu	 na	 nie	 patrzył, jakby	próbował	znaleźć	w	nim	ukryty	sens.	–	Skrzywiła	się.	–	To	nienormalne.

–	 Wydaje	 mi	 się,	 że	 Rogożercy	 muszą	 oddawać	 cześć	 sprenom	 czy	 coś	 w	 tym

rodzaju.	–	Kaladin	otarł	czoło.

–	To	głupie.

–	Ludzie	wierzą	w	o	wiele	głupsze	rzeczy.	Właściwie,	oddawanie	czci	sprenom	ma

pewien	sens.	Jesteście	dziwne	i	magiczne.

–	Nie	jestem	dziwna!	–	powiedziała,	wstając.	–	Jestem	piękna	i	wygadana.

Oparła	 ręce	 na	 biodrach,	 ale	 jej	 mina	 świadczyła,	 że	 wcale	 nie	 była	 wściekła.

Kaladinowi	 wydawało	 się,	 że	 zmienia	 się	 z	 godziny	 na	 godzinę,	 stawała	 się	 coraz bardziej…

Coraz	bardziej	jaka?	Nie	do	końca	ludzka.	Wyjątkowa.	Bystra.

Syl	 umilkła,	 kiedy	 zbliżył	 się	 do	 nich	 kolejny	 mostowy,	 imieniem	 Natam.

Mężczyzna	 o	 pociągłej	 twarzy	 niósł	 mniejszy	 kamień,	 najwyraźniej	 starał	 się	 nie przemęczać.

–	Witaj,	Natam	–	powiedział	Kaladin,	sięgając	po	kamień.	–	Jak	idzie	praca?

Natam	wzruszył	ramionami.

–	Mówiłeś	kiedyś,	że	byłeś	rolnikiem,	tak?

Natam	oparł	się	o	wóz,	ignorując	go.

Kaladin	postawił	kamień	na	miejscu.

–	 Przykro	 mi,	 że	 musimy	 tak	 pracować,	 ale	 potrzebujemy	 życzliwości	 Gaza	 i

innych	drużyn.

Natam	nie	odpowiedział.

–	To	pomoże	nam	przetrwać.	Zaufaj	mi.

Mężczyzna	znów	wzruszył	ramionami	i	odszedł.

Kaladin	westchnął.

–	 Byłoby	 o	 wiele	 prościej,	 gdybym	 mógł	 obarczyć	 Gaza	 winą	 za	 zmianę	 naszego przydziału	pracy.

–	To	nie	byłoby	uczciwe	–	zauważyła	Syl,	wyraźnie	oburzona.

–	Dlaczego	tak	nagle	zaczęłaś	się	przejmować	uczciwością?

–	Po	prostu	tak	jest.

–	Ach	tak?	–	Kaladin	z	sapnięciem	wrócił	do	pracy.	–	A	prowadzenie	człowieka	do

sterty	łajna?	To	jest	uczciwe?

–	To	coś	innego.	Żart.

–	Nie	widzę,	jak…

Umilkł,	 gdy	 zbliżył	 się	 do	 nich	 kolejny	 mostowy.	 Kaladin	 wątpił,	 by	 ktoś	 jeszcze poza	Skałą	mógł	zobaczyć	Syl,	a	wolał,	by	nie	widziano	go,	jak	gada	sam	do	siebie.

Niski,	 żylasty	 mostowy	 przedstawił	 się	 jako	 Blizna,	 choć	 Kaladin	 nie	 widział

żadnych	 blizn	 na	 jego	 twarzy.	 Miał	 krótkie	 ciemne	 włosy	 i	 ostre	 rysy.	 Z	 nim	 też próbował	 nawiązać	 rozmowę,	 ale	 nie	 dostał	 odpowiedzi.	 Tamten	 nawet	 przed odejściem	pokazał	Kaladinowi	wulgarny	gest.

–	Coś	robię	nie	tak	–	stwierdził	Kaladin,	kręcąc	głową.	Zeskoczył	z	wozu.

–	Nie	tak?	–	Syl	podeszła	do	krawędzi	i	spojrzała	na	niego.

–	 Myślałem,	 że	 jeśli	 zobaczą,	 jak	 ratuję	 tamtych	 trzech,	 to	 da	 im	 nadzieję.	 Ale wciąż	są	obojętni.

–	 Niektórzy	 wcześniej	 patrzyli,	 jak	 biegasz	 –	 zauważyła	 Syl	 –	 kiedy	 ćwiczyłeś	 z deską.

–	 Patrzyli	 –	 zgodził	 się	 Kaladin.	 –	 Ale	 nie	 chcą	 pomagać	 rannym.	 Żaden	 poza Skałą,	 a	 on	 robi	 to,	 bo	 jest	 moim	 dłużnikiem.	 Nawet	 Teft	 nie	 chciał	 się	 podzielić jedzeniem.

–	Są	samolubni.

–	 Nie.	 Nie	 sądzę,	 by	 to	 słowo	 do	 nich	 pasowało.	 –	 Uniósł	 kamień	 i	 spróbował

wyjaśnić,	co	czuje.	–	Kiedy	byłem	niewolnikiem…	właściwie,	nadal	nim	jestem.	Ale	w

najgorszych	 chwilach,	 kiedy	 właściciele	 próbowali	 wybić	 ze	 mnie	 zdolność	 do

stawiania	 oporu,	 byłem	 jak	 ci	 ludzie.	 Nic	 nie	 obchodziło	 mnie	 na	 tyle,	 żebym	 był

samolubny.	Byłem	jak	zwierzę.	Robiłem	wszystko	bez	zastanowienia.

Syl	 zmarszczyła	 czoło.	 I	 nic	 dziwnego	 –	 sam	 Kaladin	 nie	 rozumiał,	 co	 mówi.

Jednak	w	miarę	mówienia	zaczynał	pojmować,	o	co	mu	chodziło.

–	 Pokazałem	 tym	 ludziom,	 że	 możemy	 przetrwać,	 ale	 to	 nic	 nie	 znaczy.	 Jeśli	 ich życie	 nie	 jest	 nic	 warte,	 to	 nigdy	 nie	 zacznie	 ich	 to	 obchodzić.	 To	 tak,	 jakbym proponował	im	sterty	kul,	ale	nie	dawał	nic,	na	co	mogliby	wydać	to	bogactwo.

–	Pewnie	tak	–	zgodziła	się	Syl.	–	I	co	możesz	na	to	poradzić?

Spojrzał	 ponad	 kamienistą	 równiną,	 w	 stronę	 obozu.	 Z	 krateru	 unosił	 się	 dym	 z licznych	palenisk.

–	Nie	wiem.	Ale	chyba	będziemy	potrzebować	o	wiele	więcej	zielska.

*

Tej	nocy	Kaladin,	Teft	i	Skała	szli	prymitywnymi	ulicami	obozu	Sadeasa.	Nomon	–

środkowy	 księżyc	 –	 świecił	 bladym,	 niebiesko-białym	 blaskiem.	 Przed	 niektórymi

budynkami	 wisiały	 lampy	 oliwne,	 wskazując	 gospody	 lub	 burdele.	 Kule	 stanowiły źródło	 pewniejszego	 i	 odnawialnego	 blasku,	 ale	 za	 jedną	 można	 było	 kupić	 wiązkę świec	 albo	 dzban	 oliwy.	 Na	 krótszą	 metę	 tak	 wychodziło	 taniej,	 zwłaszcza	 jeśli wieszało	się	światła	w	miejscu,	z	którego	mogły	zostać	skradzione.

Sadeas	 nie	 wprowadził	 ciszy	 nocnej,	 ale	 Kaladin	 zdążył	 się	 nauczyć,	 że	 samotny mostowy	 powinien	 zostawać	 na	 noc	 na	 terenie	 składu.	 Podpici	 żołnierze	 w poplamionych	 mundurach	 przechodzili	 obok,	 szepcząc	 do	 ucha	 dziwek	 albo	 chełpiąc się	 przed	 przyjaciółmi.	 Obrzucali	 mostowych	 obelgami	 i	 śmiali	 się	 na	 całe	 gardło.

Ulice	wydawały	się	ciemne,	mimo	blasku	lamp	i	księżyca,	a	chaotyczna	natura	obozu	–

kamienne	 budowle,	 drewniane	 szopy,	 namioty	 –	 sprawiała,	 że	 robił	 wrażenie

nieuporządkowanego	i	niebezpiecznego.

Kaladin	i	jego	dwaj	towarzysze	ustąpili	drogi	dużej	grupie	żołnierzy.	Tamci	mieli

rozpięte	 płaszcze	 i	 byli	 tylko	 lekko	 podpici.	 Jeden	 z	 nich	 spojrzał	 z	 ukosa	 na mostowych,	 ale	 ich	 trójka	 –	 w	 tym	 potężny	 Rogożerca	 –	 przekonała	 żołnierza,	 by	 nie robił	nic	poza	głośnym	śmiechem	i	popchnięciem	Kaladina.

Mężczyzna	śmierdział	potem	i	tanim	piwem.	Kaladin	zapanował	nad	sobą.	Gdyby

odpowiedział	ciosem	na	cios,	za	bójkę	miałby	odebraną	wypłatę.

–	Nie	podoba	mi	się	to	–	powiedział	Teft,	spoglądając	ponad	ramieniem	na	grupę

żołnierzy.	–	Wracam	do	obozu.

–	Zostaniesz	–	warknął	Skała.

Teft	przewrócił	oczami.

–	Myślisz,	że	boję	się	takiego	niezgrabnego	chulla	jak	ty?	Pójdę,	jeśli	chcę,	a…

–	Teft	–	odezwał	się	cicho	Kaladin.	–	Potrzebujemy	cię.

Potrzebować.	 To	 słowo	 dziwnie	 działało	 na	 ludzi.	 Niektórzy,	 słysząc	 je,	 uciekali.

Inni	robili	się	nerwowi.	Teft	jakby	go	pragnął.	Pokiwał	głową,	mruknął	coś	pod	nosem, ale	został	z	nimi.

Wkrótce	dotarli	do	placu	wozów.	Ogrodzony	kawałek	przestrzeni	znajdował	się	w

pobliżu	 zachodniego	 krańca	 obozu.	 W	 nocy	 był	 opuszczony,	 a	 wozy	 stały	 w	 długich szeregach.	 Chulle	 spały	 w	 pobliskiej	 zagrodzie,	 a	 wyglądały	 jak	 niewielkie	 pagórki.

Kaladin	prześlizgnął	się	do	przodu,	obawiając	się	strażników,	ale	najwyraźniej	nikt	się nie	 spodziewał,	 że	 coś	 tak	 wielkiego	 jak	 wóz	 zostanie	 skradzione	 z	 samego	 środka obozu.

Skała	 trącił	 go	 i	 pokazał	 na	 zagrodę	 chulli.	 Na	 jednym	 ze	 słupków	 ogrodzenia siedział	samotny	chłopiec	i	wpatrywał	się	w	księżyc.	Chulle	były	wystarczająco	cenne, by	 ich	 pilnować.	 Biedny	 dzieciak.	 Jak	 często	 musiał	 spędzać	 noc	 na	 pilnowaniu powolnych	zwierzaków?

Kaladin	 skulił	 się	 przy	 wozie,	 pozostali	 dwaj	 go	 naśladowali.	 Wskazał	 na	 jeden rząd	i	Skała	ruszył.	Wskazał	w	drugą	stronę,	a	wtedy	Teft	przewrócił	oczami,	ale	też odszedł.

Kaladin	 prześlizgiwał	 się	 wzdłuż	 środkowego	 rzędu.	 Wozów	 było	 zdaje	 się

trzydzieści,	 po	 dziesięć	 w	 rzędzie,	 ale	 sprawdzanie	 nie	 trwało	 długo.	 Przeciągnął

palcami	 wzdłuż	 tylnej	 deski	 w	 poszukiwaniu	 znaku,	 który	 tam	 pozostawił.	 Po	 kilku chwilach	w	rzędzie	Kaladina	pokazała	się	ciemna	sylwetka.	Skała.	Rogożerca	wskazał

w	bok	i	uniósł	pięć	palców.	Piąty	wóz	od	końca.	Kaladin	pokiwał	głową	i	odszedł.

Kiedy	 dotarł	 do	 wskazanego	 wozu,	 usłyszał	 cichy	 jęk	 dochodzący	 z	 miejsca,	 w

które	 udał	 się	 Teft.	 Kaladin	 skrzywił	 się	 i	 posłał	 spojrzenie	 strażnikowi.	 Chłopiec nadal	wpatrywał	się	w	księżyc,	bezmyślnie	kopiąc	sąsiedni	słupek.

Chwilę	później	do	Kaladina	dołączyli	Skała	i	zawstydzony	Teft.

–	Przepraszam	–	wyszeptał	Teft.	–	Ta	chodząca	góra	mnie	zaskoczyła.

–	Jeśli	jestem	górą	–	mruknął	Skała	–	to	dlaczego	nie	usłyszałeś,	że	się	zbliżam?

Co?

Kaladin	 prychnął	 i	 pomacał	 tył	 wskazanego	 wozu,	 a	 jego	 palce	 omiotły	 znak	 X

wyryty	w	drewnie.	Odetchnął	głęboko,	położył	się	na	plecach	i	wślizgnął	pod	wóz.

Rośliny	nadal	tam	były,	dwadzieścia	wiązek,	a	każda	gruba	na	dłoń.

–	 Chwała	 niech	 będzie	 Ishi,	 Heroldowi	 Szczęścia	 –	 wyszeptał,	 odwiązując

pierwszy	pęczek.

–	 Wszystkie	 są,	 co?	 –	 zapytał	 Teft,	 pochylając	 się	 i	 drapiąc	 po	 brodzie.	 –	 Nie wierzę,	że	znaleźliśmy	tak	dużo.	Musieliśmy	wyrwać	każde	zielsko	na	całej	równinie.

Kaladin	podał	mu	pierwszą	wiązkę.	Bez	Syl	nie	znaleźliby	nawet	jednej	trzeciej	z

nich.	 Latała	 z	 prędkością	 owada	 i	 najwyraźniej	 miała	 talent	 do	 znajdowania	 rzeczy.

Kaladin	 odwiązał	 kolejny	 pęczek	 i	 wyciągnął	 na	 zewnątrz.	 Teft	 przywiązał	 go	 do pierwszego,	tworząc	większą	wiązkę.

Nagle	 pod	 wóz	 wpadł	 kłąb	 niewielkich	 białych	 liści,	 który	 utworzył	 postać	 Syl.

Zatrzymała	się	przy	jego	głowie.

–	Żadnych	strażników	w	okolicy.	Tylko	chłopak	w	zagrodzie	chulli.

Jej	błękitno-biała	postać	była	niemal	niewidoczna	w	ciemnościach.

–	 Mam	 nadzieję,	 że	 to	 zielsko	 nadal	 się	 nadaje	 –	 wyszeptał	 Kaladin.	 –	 Jeśli	 za bardzo	wyschło…

–	Nic	mu	nie	będzie.	Za	bardzo	się	martwisz.	Znalazłam	ci	butelki.

–	 Naprawdę?	 –	 Był	 tym	 tak	 podekscytowany,	 że	 prawie	 usiadł.	 Zdążył	 się

zatrzymać,	zanim	uderzył	głową	w	wóz.

Syl	pokiwała	głową.

–	Pokażę	ci.	Nie	mogłam	ich	przynieść.	Za	ciężkie.

Kaladin	 szybko	 odwiązał	 resztę	 pędów	 i	 podał	 je	 zdenerwowanemu	 Teftowi.

Wysunął	 się	 spod	 wozu	 i	 wziął	 dwie	 z	 większych	 wiązek	 składających	 się	 z	 trzech pęczków	 związanych	 razem.	 Teft	 wziął	 dwie	 kolejne,	 a	 Skała	 trzy,	 w	 tym	 jedną	 pod pachę.	Musieli	znaleźć	miejsce	do	pracy,	gdzie	nikt	im	nie	będzie	przeszkadzał.	Nawet jeśli	guzowiec	wydawał	się	bezwartościowy,	Gaz	znalazłby	sposób,	żeby	uniemożliwić im	pracę,	gdyby	tylko	zobaczył,	co	się	dzieje.

Najpierw	butelka,	pomyślał	Kaladin.	Skinął	Syl,	która	poprowadziła	ich	w	stronę

gospody.	Budynek	wyglądał,	jakby	wzniesiono	go	pośpiesznie	z	kiepskiego	drewna,	ale

to	nie	przeszkadzało	żołnierzom	wewnątrz	w	dobrej	zabawie.	Kaladin	obawiał	się,	że

cała	budowla	zawali	się	od	ich	wrzasków.

Za	 nią	 w	 nieoheblowanej	 skrzynce	 leżała	 sterta	 butelek	 po	 trunkach.	 Szkło	 było na	 tyle	 cenne,	 że	 całe	 butelki	 wykorzystywano	 ponownie,	 ale	 te	 były	 popękane	 albo miały	obtłuczone	szyjki.	Kaladin	odłożył	wiązki	i	wybrał	trzy	niemal	całe	flaszki.	Umył

je	w	pobliskiej	beczce	z	wodą	i	włożył	do	worka,	który	zabrał	w	tym	celu.

Znów	podniósł	wiązki	i	skinął	na	pozostałych.

–	Spróbujcie	sprawiać	wrażenie,	że	robicie	coś	nużącego	–	powiedział.	–	Pochylcie

głowy.

Pozostali	 dwaj	 przytaknęli	 i	 wyszli	 na	 główną	 drogę,	 dźwigając	 wiązki,	 jakby	 to był	ich	przydział	pracy.	Wzbudzali	o	wiele	mniejsze	zainteresowanie	niż	wcześniej.

Ominęli	 skład	 drzewny	 i	 przeszli	 przez	 skaliste	 pole	 wykorzystywane	 jako	 plac zbiórki,	 po	 czym	 ruszyli	 zboczem	 prowadzącym	 w	 stronę	 Strzaskanych	 Równin.

Zobaczył	 ich	 jeden	 ze	 strażników.	 Kaladin	 wstrzymał	 oddech,	 lecz	 tamten	 nie zareagował.	 Uznał	 pewnie,	 że	 mają	 powód,	 żeby	 robić	 to,	 co	 robili.	 Co	 innego,	 gdyby próbowali	 opuścić	 obóz,	 ale	 nie	 mieli	 zakazu	 wstępu	 na	 ten	 fragment	 w	 pobliżu pierwszych	rozpadlin.

Wkrótce	 dotarli	 do	 miejsca,	 gdzie	 Kaladin	 omal	 się	 nie	 zabił.	 Jak	 wiele	 może zmienić	 kilka	 dni.	 Czuł	 się	 jak	 zupełnie	 inny	 człowiek	 –	 dziwna	 hybryda	 mężczyzny, którym	 był	 kiedyś,	 niewolnika,	 którym	 się	 stał,	 i	 tego	 żałosnego	 nieszczęśnika,	 z którym	wciąż	musiał	walczyć.	Pamiętał,	jak	stał	na	brzegu	rozpadliny	i	patrzył	w	dół.

Tamta	ciemność	wciąż	go	przerażała.

Jeśli	 nie	 uda	 mi	 się	 uratować	 mostowych,	 ten	 nieszczęśnik	 znów	 przejmie

kontrolę.	I	tym	razem	postawi	na	swoim…	Kaladina	przeszedł	dreszcz.	Postawił	wiązki

obok	rozpadliny	i	usiadł.	Dwaj	pozostali	podążyli	za	nim	z	niejakim	wahaniem.

–	Wrzucimy	je	do	rozpadliny?	–	spytał	Teft,	drapiąc	się	po	brodzie.	–	Po	tym	całym

wysiłku?

–	Oczywiście,	że	nie	–	odparł	Kaladin.	Zawahał	się;	Nomon	świecił	jasno,	ale	była

noc.	–	Nie	masz	przypadkiem	kul?

–	A	po	co?	–	spytał	podejrzliwie	Teft.

–	Jako	źródło	światła.

Mężczyzna	mruknął	coś	i	wyciągnął	garść	odłamków	granatu.

–	Miałem	je	dziś	wydać…	–	powiedział.	Świeciły	w	jego	dłoni.

∗	∗	∗

–	W	porządku.

Kaladin	wysunął	jeden	pęd.	Co	jego	ojciec	o	nich	opowiadał?	Kaladin	z	wahaniem

oderwał	pierzasty	szczyt	rośliny,	ukazując	puste	wnętrze.	Chwycił	pęd	z	drugiej	strony i	 przeciągnął	 wzdłuż	 niego	 palcami,	 ściskając	 go	 mocno.	 Do	 pustej	 butelki	 spłynęły dwie	krople	mlecznego	płynu.

Uśmiechnął	 się	 z	 zadowoleniem	 i	 ponownie	 przeciągnął	 palcami.	 Tym	 razem	 nic nie	 wyszło,	 więc	 wrzucił	 zielsko	 do	 rozpadliny.	 Choć	 wcześniej	 wspominał	 o kapeluszu,	nie	chciał	pozostawiać	dowodów.

–	Chyba	mówiłeś,	że	nie	będziemy	ich	wyrzucać!	–	jęknął	Teft.

Kaladin	uniósł	butelkę.

–	Dopiero	po	tym,	jak	wydostaniemy	to.

–	A	co	to?	–	Skała	nachylił	się	i	zmrużył	oczy.

–	Sok	z	guzowca.	A	raczej	mleczko,	to	chyba	nie	jest	tak	naprawdę	sok.	W	każdym

razie	to	silny	środek	odkażający.

–	Odkaża…	co?	–	spytał	Teft.

–	 Odpędza	 zgniłospreny	 –	 wyjaśnił	 Kaladin.	 –	 One	 wywołują	 zakażenie.	 To

mleczko	 jest	 jednym	 z	 najlepszych	 znanych	 środków	 odkażających.	 Jeśli	 posmarować nim	ranę,	która	już	jest	zakażona,	i	tak	zadziała.

I	 dobrze,	 bo	 rany	 Leytena	 już	 zaczęły	 nabierać	 czerwonego	 odcienia	 i	 pełzały	 po nich	zgniłospreny.

Teft	sapnął,	po	czym	spojrzał	na	wiązki.

–	Tu	jest	mnóstwo	pędów.

–	Wiem	–	odparł	Kaladin	i	podał	im	pozostałe	dwie	butelki.	–	Dlatego	cieszę	się,

że	nie	będę	musiał	sam	ich	wyciskać.

Teft	 westchnął,	 ale	 usiadł	 i	 rozwiązał	 pęczek.	 Skała	 zrobił	 to	 samo	 bez	 słowa narzekania,	usadowił	się	z	kolanami	odchylonymi	na	boki	i	stopami	złożonymi	razem.

Między	nimi	ścisnął	butelkę	i	zabrał	się	do	pracy.

Powiał	lekki	wietrzyk,	poruszając	pędami.

–	Dlaczego	oni	cię	obchodzą?	–	spytał	w	końcu	Teft.

–	To	moi	ludzie.

–	Bycie	dowódcą	mostowych	tego	nie	oznacza.

–	Oznacza	to,	co	my	postanowimy,	że	oznacza	–	odparł	Kaladin.	Zauważył,	że	Syl

podeszła	bliżej,	żeby	posłuchać.	–	Ty,	ja,	pozostali.

–	Myślisz,	że	pozwolą	ci	to	zrobić?	–	pytał	dalej	Teft.	–	Jasnoocy	i	kapitanowie.

–	Sądzisz,	że	zwracają	na	nas	uwagę	na	tyle,	żeby	to	zauważyć?

Teft	zawahał	się,	po	czym	z	sapnięciem	wycisnął	kolejny	pęd.

–	 Może	 i	 tak	 –	 wtrącił	 Skała.	 Potężny	 mężczyzna	 z	 zaskakującą	 delikatnością wyciskał	pędy.	Kaladin	nie	spodziewał	się,	że	te	grube	paluchy	mogą	być	tak	ostrożne i	 precyzyjne.	 –	 Jasnoocy	 często	 zwracają	 uwagę	 na	 rzeczy,	 których	 lepiej,	 żeby	 nie zauważali.

Teft	znów	sapnął,	zgadzając	się	z	nim.

–	 Jak	 się	 tu	 znalazłeś,	 Skało?	 –	 spytał	 Kaladin.	 –	 Dlaczego	 Rogożerca	 opuścił

swoje	góry	i	przybył	na	niziny?

–	 Nie	 powinieneś	 pytać	 o	 takie	 rzeczy,	 synu	 –	 powiedział	 Teft,	 unosząc	 palec.	 –

Nie	rozmawiamy	o	naszej	przeszłości.

–	Nie	rozmawiamy	o	niczym	–	stwierdził	Kaladin.	–	Wy	dwaj	nawet	nie	znaliście

swoich	imion.

–	Imiona	to	jedno	–	mruknął	Teft.	–	Pochodzenie	to	coś	zupełnie	innego.	Ja…

–	W	porządku	–	odezwał	się	Skała.	–	Opowiem	o	tym.

Teft	mruknął	coś	pod	nosem,	ale	nachylił	się,	kiedy	Rogożerca	zaczął	opowiadać.

–	Mój	lud	nie	ma	Ostrzy	Odprysku	–	zaczął	mówić	Skała	swoim	niskim,	dudniącym

głosem.

–	 To	 nic	 niezwykłego	 –	 zauważył	 Kaladin.	 –	 Poza	 Alethkarem	 i	 Jah	 Keved,

nieliczne	królestwa	mają	więcej	Ostrzy.	–	W	armii	stanowiło	to	źródło	dumy.

–	 To	 nieprawda	 –	 sprzeciwił	 się	 Skała.	 –	 Thaylenah	 ma	 pięć	 Ostrzy	 i	 trzy	 pełne Pancerze,	 wszystkie	 należą	 do	 królewskich	 strażników.	 W	 Selay	 mają	 swoje	 zbroje	 i Ostrza.	 Inne	 królestwa,	 takie	 jak	 Herdaz,	 mają	 jedno	 Ostrze	 i	 Pancerz,	 przekazywane w	 królewskim	 rodzie.	 Ale	 my,	 Unkalaki,	 nie	 mamy	 ani	 jednego	 Odprysku.	 Wielu	 z naszych	 nuatoma…	to	tak,	jak	wasi	jasnoocy,	tyle	tylko,	że	ich	oczy	nie	są	jasne…

–	Jak	można	być	jasnookim	bez	jasnych	oczu?	–	Teft	zmarszczył	czoło.

–	Bo	ma	się	ciemne	oczy	–	odparł	Skała,	jakby	to	było	oczywiste.	–	Nie	wybieramy

naszych	przywódców	w	ten	sposób.	To	skomplikowane.	Ale	nie	przerywaj.	–	Wycisnął

kolejny	 pęd	 i	 odrzucił	 łupinę	 na	 stertę	 obok.	 –	 Nuatoma,	 oni	 uważają	 nasz	 brak Odprysku	za	wielki	wstyd.	Bardzo	pragną	tej	broni.	Wierzy	się,	że	 nuatoma,	który	jako pierwszy	zdobędzie	Ostrze	Odprysku,	zostanie	królem,	a	ich	nie	mieliśmy	od	wielu	lat.

Żaden	 szczyt	 nie	 będzie	 walczył	 ze	 szczytem,	 gdzie	 jeden	 z	 mężczyzn	 ma błogosławione	Ostrze.

–	Przybyłeś	więc,	żeby	je	kupić?	–	spytał	Kaladin.

Żaden	 z	 Odpryskowych	 nie	 sprzedałby	 swojej	 broni.	 Każda	 była	 wyjątkowym

artefaktem,	odebranym	jednemu	z	Zaginionych	Świetlistych	po	ich	zdradzie.

Skała	się	zaśmiał.

–	 Ha!	 Kupić?	 Nie,	 aż	 tacy	 głupi	 nie	 jesteśmy.	 Ale	 mój	 nuatoma,	 on	 znał	 waszą tradycję,	tak?	Mówi,	że	jeśli	człowiek	zabije	Odpryskowego,	może	zabrać	jego	Pancerz i	 Ostrze.	 I	 tak	 oto	 mój	 nuatoma	 i	 cały	 jego	 ród	 w	 wielkiej	 procesji	 zeszli	 z	 gór,	 by znaleźć	i	zabić	jednego	z	waszych	Odpryskowych.

Kaladin	prawie	się	roześmiał.

–	Zakładam,	że	okazało	się	to	trudniejsze	niż	się	spodziewaliśmy.

–	 Mój	 nuatoma	 nie	 był	 głupcem	 –	 powiedział	 niechętnie	 Skała.	 –	 Wiedział,	 że	 to będzie	trudne,	ale	ta	wasza	tradycja	daje	nam	nadzieję,	rozumiecie?	Od	czasu	do	czasu dzielny	 nuatoma	schodzi	z	góry,	żeby	pojedynkować	się	z	Odpryskowym.	Pewnego	dnia jeden	zwycięży	i	będziemy	mieli	Odpryski.

–	 Być	 może.	 –	 Kaladin	 wrzucił	 kolejny	 pusty	 pęd	 do	 rozpadliny.	 –	 Zakładając,	 że zgodzą	się	pojedynkować	na	śmierć	i	życie.

–	 Oni	 zawsze	 się	 pojedynkują	 –	 powiedział	 Skała	 ze	 śmiechem.	 –	 Nuatoma przynosi	 wiele	 bogactw	 i	 obiecuje	 zwycięzcy	 całe	 swoje	 bogactwo.	 Wasi	 jasnoocy	 nie mogą	 przepuścić	 tak	 ciepłej	 sadzawki!	 Nie	 uważają	 za	 trudne	 zabicia	 Unkalaka	 bez Odprysku.	Wielu	 nuatoma	zginęło.	Ale	to	nic	takiego.	W	końcu	zwyciężymy.

–	 I	 będziecie	 mieli	 jeden	 komplet	 Odprysków	 –	 zauważył	 Kaladin.	 –	 Alethkar	 ma dziesiątki.

–	 Jeden	 to	 początek	 –	 odparł	 Skała,	 wzruszając	 ramionami.	 –	 Ale	 mój	 nuatoma przegrał,	więc	zostałem	mostowym.

–	Chwileczkę	–	odezwał	się	Teft.	–	Przyszedłeś	tu	za	swoim	oświeconym,	a	kiedy

przegrał,	odszedłeś	i	dołączyłeś	do	drużyny	mostowej?

–	 Nie,	 nie,	 nie	 rozumiesz.	 Mój	 nuatoma	 rzucił	 wyzwanie	 arcyksięciu	 Sadeasowi.

Wiadomo,	 że	 na	 Strzaskanych	 Równinach	 jest	 wielu	 Odpryskowych.	 Mój	 nuatoma uznał,	 że	 łatwiej	 walczyć	 z	 człowiekiem,	 który	 ma	 tylko	 Pancerz,	 a	 później	 zdobyć Ostrze.

–	I	co?	–	spytał	Teft.

–	Kiedy	mój	 nuatoma	przegrał	z	oświeconym	Sadeasem,	wszyscy	staliśmy	się	jego własnością.

–	Czyli	jesteś	niewolnikiem?	–	spytał	Kaladin,	sięgając	palcami	do	blizn	na	swoim

czole.

–	 Nie,	 nie	 mamy	 nic	 takiego	 –	 odparł	 Skała.	 –	 Nie	 byłem	 niewolnikiem	 swojego nuatomy.	Byłem	jego	rodziną.

–	Jego	rodziną?	–	zdziwił	się	Teft.	–	Na	Keleka!	Jesteś	jasnookim.

Skała	znów	się	roześmiał,	głośno,	na	całe	gardło.	Kaladin	uśmiechnął	się	wbrew

sobie.	Wydawało	się,	że	minęło	mnóstwo	czasu,	od	chwili,	kiedy	ostatnio	słyszał	taki

śmiech.

–	Nie,	nie.	Byłem	jedynie	 umarti’a,	kuzynem,	jak	byście	powiedzieli.

–	Mimo	to	byłeś	z	nim	spokrewniony.

–	Na	Szczytach	–	wyjaśnił	Skała	–	krewni	oświeconego	są	jego	sługami.

–	 Co	 to	 za	 system?	 –	 jęknął	 Teft.	 –	 Musisz	 być	 sługą	 własnych	 krewnych?	 Niech mnie	burza!	Wolałbym	umrzeć,	naprawdę.

–	Nie	jest	tak	źle	–	powiedział	Skała.

–	Nie	znasz	moich	krewnych.	–	Teft	zadrżał.

Skała	znów	się	roześmiał.

–	 Wolałbyś	 raczej	 służyć	 komuś,	 kogo	 nie	 znasz?	 Jak	 ten	 Sadeas?	 Człowiek,	 z którym	nie	jesteś	spokrewniony?	–	Potrząsnął	głową.	–	Ludzie	z	nizin.	Macie	tu	za	dużo powietrza.	Umysł	wam	od	niego	choruje.

–	Za	dużo	powietrza?	–	powtórzył	Kaladin.

–	Tak.

–	Jak	można	mieć	za	dużo	powietrza?	Jest	wszędzie	dookoła.

–	To	coś	trudne	do	wyjaśnienia.

Skała	 dobrze	 posługiwał	 się	 alethyjskim,	 ale	 czasami	 zapominał	 o	 niektórych

słowach.	 Innym	 razem	 o	 nich	 pamiętał	 i	 starannie	 wypowiadał	 zdania.	 Im	 szybciej mówił,	tym	więcej	słów	pomijał.

–	Masz	za	dużo	powietrza	–	stwierdził	Skała.	–	Przyjdź	na	Szczyty.	Zobaczysz.

–	Możliwe.	–	Kaladin	posłał	spojrzenie	Teftowi,	który	wzruszył	ramionami.	–	Ale	w

jednej	 kwestii	 się	 mylisz.	 Mówisz,	 że	 służymy	 komuś,	 kogo	 nie	 znamy.	 Cóż,	 ja	 znam oświeconego	Sadeasa.	Znam	go	bardzo	dobrze.

Skała	uniósł	brew.

–	Jest	arogancki	–	stwierdził	Kaladin	–	mściwy,	chciwy	i	zepsuty	do	szpiku	kości.

Skała	uśmiechnął	się.

–	Tak,	chyba	masz	rację.	To	nie	jest	najlepszy	z	jasnookich.

–	Wśród	nich	nie	ma	„najlepszych”,	Skało.	Wszyscy	są	tacy	sami.

–	Wiele	krzywdy	ci	wyrządzili,	tak?

Kaladin	 wzruszył	 ramionami,	 to	 pytanie	 podrażniło	 rany,	 które	 jeszcze	 się	 nie zagoiły.

–	Tak	czy	inaczej,	twój	pan	miał	szczęście.

–	Szczęście,	że	został	zabity	przez	Odpryskowego?

–	 Szczęście,	 że	 nie	 wygrał	 i	 nie	 odkrył,	 że	 został	 oszukany.	 Nie	 pozwoliliby	 mu odejść	z	Pancerzem	Sadeasa.

–	Bzdura	–	wtrącił	Teft.	–	Tradycja…

–	 Tradycja	 to	 ślepy	 świadek,	 którego	 wykorzystują,	 by	 nas	 skazać,	 Teft	 –

powiedział	Kaladin.	–	To	śliczne	pudełko,	w	które	pakują	swoje	kłamstwa.	Sprawia,	że

im	służymy.

Teft	zacisnął	zęby.

–	 Żyję	 o	 wiele	 dłużej	 od	 ciebie,	 synu.	 Wiem	 różne	 rzeczy.	 Gdyby	 człowiek	 z pospólstwa	zabił	wrogiego	Odpryskowego,	zostałby	jasnookim.	Tak	to	działa.

Nie	 kłócił	 się	 dalej.	 Jeśli	 iluzje	 Tefta	 sprawiały,	 że	 czuł	 się	 lepiej	 w	 całym szaleństwie	wojny,	to	kimże	był	Kaladin,	by	go	od	nich	odwodzić?

–	 Czyli	 byłeś	 sługą	 –	 zwrócił	 się	 do	 Skały.	 –	 W	 orszaku	 oświeconego?	 Jakim rodzajem	 sługi?	 –	 Szukał	 właściwego	 słowa,	 przypominając	 sobie	 czasy	 kontaktów	 z Wistiowem	i	Roshonem.	–	Lokajem?	Kamerdynerem?

Skała	roześmiał	się.

–	Byłem	kucharzem.	Mój	 nuatoma	nie	zszedłby	na	niziny	bez	własnego	kucharza!

W	 waszym	 jedzeniu	 tutaj	 tyle	 przypraw,	 że	 nie	 czuje	 się	 nic	 innego.	 Równie	 dobrze moglibyście	jeść	kamienie	posypane	pieprzem!

–	I	kto	tu	mówi	o	jedzeniu.	–	Teft	skrzywił	się.	–	Rogożerca?

Kaladin	zmarszczył	czoło.

–	A	właściwie,	dlaczego	tak	nazywają	wasz	lud?

–	 Ponieważ	 jedzą	 rogi	 i	 skorupy	 tego,	 co	 złapią	 –	 stwierdził	 Teft.	 –	 Części zewnętrzne.

Skała	uśmiechnął	się,	a	na	jego	twarzy	pojawiła	się	tęsknota.

–	Ach,	jak	one	smakują.

–	Naprawdę	jecie	skorupy?	–	spytał	Kaladin.

–	 Mamy	 bardzo	 mocne	 zęby	 –	 stwierdził	 z	 dumą	 Skała.	 –	 Ale	 dość.	 Znasz	 moją historię.	 Oświecony	 Sadeas	 nie	 wiedział,	 co	 z	 nami	 zrobić.	 Niektórzy	 zostali żołnierzami,	inni	służą	w	jego	domu.	Ja	przygotowałem	mu	jeden	posiłek,	a	on	odesłał

mnie	do	mostowych.	–	Skała	zawahał	się.	–	Ja…	no,	ulepszyłem	zupę.

–	Ulepszyłeś?	–	Kaladin	uniósł	brew.

Skała	wydawał	się	zawstydzony.

–	 Widzisz,	 byłem	 zły	 z	 powodu	 śmierci	 mojego	 nuatomy.	 I	 pomyślałem	 sobie,	 ci ludzie	z	nizin	mają	języki	wypalone	tym,	co	jedzą.	Nie	mają	smaku	i…

–	I	co?	–	pytał	dalej	Kaladin.

–	Łajno	chulla.	Najwyraźniej	ma	mocniejszy	smak	niż	się	spodziewałem.

–	Zaraz,	zaraz	–	wtrącił	Teft.	–	Dodałeś	łajna	chulla	do	zupy	arcyksięcia	Sadeasa?

–	 No	 tak	 –	 przyznał	 Skała.	 –	 Właściwie	 do	 jego	 chleba	 też.	 Udekorowałem	 nim pieczeń	 wieprzową.	 I	 zrobiłem	 z	 niego	 sos	 do	 garamów	 w	 maśle.	 Jak	 odkryłem,	 łajno chulla	ma	wiele	zastosowań.

Teft	 roześmiał	 się	 głośno.	 Przewrócił	 się	 na	 bok	 tak	 rozbawiony,	 że	 Kaladin obawiał	się,	że	stoczy	się	do	rozpadliny.

–	Rogożerco	–	powiedział	w	końcu	Teft	–	postawię	ci	coś	do	picia.

Skała	 uśmiechnął	 się.	 Kaladin	 w	 zadziwieniu	 potrząsnął	 głową.	 Nagle	 wszystko nabrało	sensu.

–	Co	takiego?	–	spytał	Skała,	najwyraźniej	zauważając	jego	minę.

–	Tego	właśnie	potrzebujemy	–	stwierdził	Kaladin.	–	Tego!	O	tym	przez	cały	czas

zapominałem.

Potężny	mężczyzna	zawahał	się.

–	Łajno	chulla?	Tego	potrzebujesz?

Teft	znów	wybuchł	śmiechem.

–	Nie.	To…	pokażę	wam.	Ale	najpierw	potrzebujemy	soku	z	guzowca.

Ledwie	przerobili	jedną	z	wiązek,	a	palce	już	zaczynały	go	boleć	od	wyciskania.

–	A	 co	 z	 tobą,	 Kaladinie?	 –	 spytał	 Skała.	 –	 Opowiedziałem	 ci	 swoją	 historię.	 A	 ty opowiesz	mi	swoją?	Skąd	się	wzięły	te	blizny	na	twoim	czole?

–	Tak	–	przyłączył	się	Teft	–	na	czyj	talerz	ty	narobiłeś?

–	Sam	mówiłeś,	że	pytanie	o	przeszłość	mostowego	jest	tabu	–	stwierdził	Kaladin.

–	Sprawiłeś,	że	Skała	się	z	nami	podzielił,	synu.	Tak	jest	sprawiedliwie.

–	Czyli,	jeśli	opowiem	moją	historię,	ty	opowiesz	swoją?

Teft	od	razu	się	skrzywił.

–	Posłuchaj,	nie	mam	zamiaru…

–	Zabiłem	kogoś	–	stwierdził	Kaladin.

To	 uciszyło	 Tefta.	 Skała	 nadstawił	 uszu.	 Syl,	 jak	 zauważył	 Kaladin,	 wciąż

przyglądała	się	z	zainteresowaniem.	To	było	dziwne,	zazwyczaj	szybko	się	nudziła.

–	 Zabiłeś	 człowieka?	 –	 powtórzył	 Skała.	 –	 I	 po	 tym	 zrobili	 z	 ciebie	 niewolnika?

Czy	typową	karą	za	morderstwo	nie	jest	śmierć?

–	 To	 nie	 było	 morderstwo	 –	 powiedział	 Kaladin	 cicho,	 myśląc	 o	 brodatym

mężczyźnie	 w	 wozie	 niewolników,	 który	 zadawał	 mu	 te	 same	 pytania.	 –	 W	 rzeczy samej,	ktoś	bardzo	ważny	mi	za	to	podziękował.

Zamilkł.

–	I	co?	–	spytał	w	końcu	Teft.

–	 I…	 –	 zaczął	 mówić	 Kaladin,	 spoglądając	 na	 pęd.	 Nomon	 już	 zachodził,	 a	 na wschodzie	pojawił	się	niewielki	zielony	dysk	Mishima,	ostatniego	księżyca.	–	I	okazuje się,	że	jasnoocy	nie	reagują	zbyt	pozytywnie,	jeśli	odrzuca	się	ich	prezenty.

Pozostali	czekali	na	dalsze	słowa,	ale	Kaladin	ucichł	i	wrócił	do	wyciskania	soku.

Wstrząsnęło	nim,	 że	wspominanie	 tych	wydarzeń	 w	armii	 Amarama	wciąż	 tak	 bardzo

go	bolało.

Tamci	 albo	 wyczuli	 jego	 nastrój,	 albo	 uznali,	 że	 to	 wystarczy,	 gdyż	 również wrócili	do	pracy	i	nie	naciskali	więcej.





Żadne	z	nich	nie	czyni	tego,	o	czym	tu	pisałem,	mniej	prawdziwym.

Królewska	 Galeria	 Map	 łączyła	 urodę	 i	 funkcjonalność.	 Potężna,	 sklepiona

budowla	z	Dusznikowanego	kamienia	miała	gładkie	ściany,	które	płynnie	przechodziły

w	 skalistą	 ziemię.	 Kształtem	 przypominała	 długi	 bochenek	 thayleńskiego	 chleba,	 w sklepieniu	 zaś	 znajdowały	 się	 duże	 świetliki,	 dzięki	 czemu	 promienie	 słońca	 mogły padać	na	rabaty	ładnie	ukształtowanej	łupkokory.

Dalinar	minął	jedną	z	nich,	skomplikowany	wzór	różu,	jaskrawej	zieleni	i	błękitu

sięgał	 mu	 do	 ramion.	 Łuskowate,	 twarde	 rośliny	 nie	 miały	 pędów	 ani	 liści,	 jedynie falujące	 wąsy	 przypominające	 kolorowe	 włosy.	 Poza	 nimi,	 łupkokora	 bardziej przypominała	 skałę	 niż	 roślinność.	 A	 jednak	 uczeni	 twierdzili,	 że	 musi	 należeć	 do roślin,	gdyż	wzrasta	i	kieruje	się	do	światła.

Ludzie	też	tak	kiedyś	robili,	pomyślał.

Arcyksiążę	 Roion	 stał	 przed	 jedną	 z	 map	 z	 rękami	 założonymi	 za	 plecami,	 jego liczny	 orszak	 zajmował	 drugą	 stronę	 galerii.	 Roion	 był	 wysokim,	 jasnoskórym mężczyzną	 z	 ciemną,	 starannie	 przystrzyżoną	 brodą.	 Zaczynał	 łysieć.	 Podobnie	 jak większość	 z	 pozostałych,	 nosił	 krótką,	 rozpiętą	 kurtkę,	 pod	 którą	 miał	 koszulę.

Czerwona	tkanina	wystawała	nad	kołnierzem	kurtki.

Jakie	 to	 niechlujne,	 pomyślał	 Dalinar,	 choć	 taki	 sposób	 ubierania	 się	 był	 bardzo modny.	Kholin	żałował	jedynie,	że	obecna	moda	jest	taka,	no	cóż,	niechlujna	właśnie.

–	Oświecony	Dalinar	–	odezwał	się	Roion.	–	Trudno	mi	pojąć	sens	tego	spotkania.

–	 Przejdź	 się	 ze	 mną,	 oświecony	 Roionie	 –	 odparł	 Dalinar,	 skinieniem	 głowy wskazując	w	bok.

Mężczyzna	 westchnął,	 ale	 dołączył	 do	 Dalinara	 i	 ruszył	 ścieżką	 między	 kępami roślin	 a	 ścianą	 map.	 Orszak	 Roiona	 ruszył	 za	 nim,	 był	 wśród	 nich	 tarczowy	 i podczaszy.

Każdą	mapę	oświetlały	diamenty	w	oprawie	z	wypolerowanej	stali.	Namalowano

je	 na	 nienaturalnie	 wielkich	 i	 gładkich	 arkuszach	 pergaminu,	 bez	 wątpienia

stworzonych	 przy	 pomocy	 Duszników.	 Pośrodku	 sali	 dotarli	 do	 Podstawowej	 Mapy,

olbrzymiej	 i	 bardzo	 szczegółowej	 mapy	 umieszczonej	 w	 ramie.	 Przedstawiała	 całość Strzaskanych	Równin,	którą	dotychczas	zbadano.	Stałe	mosty	oznaczono	czerwienią,	a na	 płaskowyżach	 blisko	 obozów	 Alethich	 umieszczono	 niebieskie	 pary	 glifów, wskazujące,	 który	 z	 arcyksiążąt	 je	 kontrolował.	 Wschodnia	 część	 mapy	 była	 coraz mniej	szczegółowa,	aż	linie	w	ogóle	zanikały.

Pośrodku	 znajdował	 się	 teren	 sporny,	 te	 płaskowyże,	 na	 których	 przepastne

bestie	najczęściej	się	przepoczwarzały.	Niewiele	z	nich	zbliżało	się	do	obozów,	a	jeśli już,	to	na	polowanie,	nie	w	celu	przepoczwarzania	się.

Kontrolowanie	 pobliskich	 płaskowyżów	 i	 tak	 się	 liczyło,	 gdyż	 arcyksiążę	 –

zgodnie	z	ustaleniami	–	nie	mógł	przejść	przez	płaskowyż	należący	do	innego,	o	ile	nie dostał	 pozwolenia.	 To	 decydowało	 o	 tym,	 kto	 miał	 najlepsze	 dojście	 do	 środkowych płaskowyżów,	 ale	 również	 o	 tym,	 kto	 miał	 utrzymywać	 straż	 i	 mosty	 na	 określonym płaskowyżu.	Arcyksiążęta	nimi	handlowali.

Na	 drugim	 arkuszu	 pergaminu,	 z	 boku	 Podstawowej	 Mapy,	 wymieniono

wszystkich	 arcyksiążąt	 i	 liczbę	 serc	 klejnotów,	 które	 zdobyli.	 To	 było	 bardzo	 typowe dla	 Alethich	 –	 dodawanie	 motywacji	 poprzez	 wyraźne	 pokazanie,	 kto	 zwycięża,	 a	 kto zostaje	z	tyłu.

Wzrok	 Roiona	 natychmiast	 przyciągnęło	 jego	 imię	 na	 liście.	 Ze	 wszystkich

arcyksiążąt	zdobył	najmniej	serc	klejnotów.

Dalinar	 wyciągnął	 rękę	 do	 Podstawowej	 Mapy,	 muskając	 pergamin	 palcami.

Centralne	 płaskowyże	 nazwano	 lub	 ponumerowano	 dla	 ułatwienia	 orientacji.

Najważniejszy	 z	 nich	 był	 duży	 płaskowyż	 w	 pobliżu	 stanowiska	 Parshendich.	 Wieża, tak	 go	 nazywano.	 Niezwykle	 potężny	 i	 dziwnie	 ukształtowany	 płaskowyż,	 który przepastne	bestie	upodobały	sobie	do	przepoczwarzania.

Jego	 widok	 zmusił	 go	 do	 zastanowienia.	 Rozmiar	 spornego	 płaskowyżu

decydował	 o	 tym,	 ilu	 żołnierzy	 dało	 się	 na	 nim	 umieścić.	 Parshendi	 zazwyczaj sprowadzali	 duże	 siły	 na	 Wieżę	 i	 już	 dwadzieścia	 siedem	 razy	 odparli	 atak	 Alethich.

Żaden	 z	 Alethich	 nie	 zwyciężył	 w	 potyczce	 na	 tym	 płaskowyżu.	 Sam	 Dalinar	 został

dwa	razy	odepchnięty.

Wieża	 po	 prostu	 znajdowała	 się	 zbyt	 blisko	 obozów	 Parshendich,	 zawsze

docierali	 do	 niej	 jako	 pierwsi	 i	 ustawiali	 w	 szyku,	 a	 zbocze	 zapewniało	 im	 przewagę wysokości.	 Ale	 gdybyśmy	 mogli	 ich	 tam	 osaczyć,	 pomyślał,	 wystarczająco	 dużymi własnymi	 siłami…	 To	 mogłoby	 oznaczać	 złapanie	 w	 pułapkę	 i	 zabicie	 dużej	 liczby Parshendich.	 Może	 wystarczająco	 wielu,	 by	 uniemożliwić	 im	 prowadzenie	 wojny	 na Równinach.

Musiał	 się	 nad	 tym	 zastanowić.	 Wcześniej	 jednak	 Dalinar	 potrzebował

sojuszników.	Pociągnął	palcem	na	zachód.

–	 Arcyksiążę	 Sadeas	 ostatnio	 świetnie	 sobie	 radzi.	 –	 Dalinar	 postukał	 palcem	 w obóz	 Sadeasa.	 –	 Kupuje	 płaskowyże	 od	 innych	 arcyksiążąt,	 dzięki	 czemu	 bez	 trudu dociera	jako	pierwszy	na	pole	bitwy.

–	Owszem.	–	Roion	zmarszczył	czoło.	–	Do	tego	nie	trzeba	nawet	mapy,	Dalinarze.

–	 Popatrz	 tylko	 na	 skalę.	 Sześć	 lat	 ciągłej	 walki	 i	 nikt	 nawet	 nie	 widział

centralnych	Strzaskanych	Równin.

–	 To	 nigdy	 nie	 było	 celem.	 Zatrzymujemy	 ich,	 oblegamy,	 głodzimy	 i	 zmuszamy, żeby	do	nas	przyszli.	Czyż	to	nie	twój	plan?

–	 Zgadza	 się,	 ale	 nigdy	 nie	 spodziewałem	 się,	 że	 to	 tyle	 potrwa.	 Zacząłem	 się zastanawiać,	czy	nie	nadszedł	czas	na	zmianę	taktyki.

–	 Dlaczego?	 Ta	 działa.	 W	 każdym	 tygodniu	 mamy	 kilka	 potyczek	 z	 Parshendimi.

Choć	pozwolę	sobie	zwrócić	uwagę,	że	ty	ostatnio	nie	byłeś	raczej	źródłem	inspiracji

w	bitwie.	–	Skinął	w	stronę	imienia	Dalinara	na	mniejszym	pergaminie.

Obok	 jego	 imienia	 znajdowało	 się	 wiele	 kresek	 oznaczających	 zdobyte	 serca

klejnotów,	lecz	tylko	nieliczne	były	świeże.

–	Niektórzy	mówią,	że	Czarny	Cierń	złagodniał	–	powiedział	Roion.

Bardzo	się	starał,	by	otwarcie	nie	obrazić	Dalinara,	ale	pozwolił	sobie	na	więcej

niż	kiedyś.	Plotki	o	zachowaniu	Dalinara	w	koszarach	się	rozeszły.

Kholin	zmusił	się	do	zachowania	spokoju.

–	Roionie,	nie	możemy	traktować	tej	wojny	jako	gry.

–	 Każda	 wojna	 to	 gra.	 Najwspanialsza,	 w	 której	 pionki	 naprawdę	 tracą	 życie,	 a zdobyte	 łupy	 są	 prawdziwym	 bogactwem!	 To	 życie,	 dla	 którego	 zostali	 stworzeni mężczyźni!	By	walczyć,	zabijać,	zwyciężać.

Cytował	 Słonecznego,	 ostatniego	 króla	 Alethich,	 który	 zjednoczył	 arcyksiążąt.

Gavilar	niegdyś	oddawał	cześć	jego	imieniu.

–	 Być	 może	 –	 stwierdził	 Dalinar.	 –	 Ale	 jaki	 w	 tym	 sens?	 Walczymy,	 by	 zdobyć Ostrza	 Odprysku,	 następnie	 wykorzystujemy	 te	 Ostrza,	 by	 zdobyć	 kolejne	 Ostrza.	 To zamknięty	krąg,	kręcimy	się	w	kółko	i	gonimy	za	własnym	ogonem,	żeby	jeszcze	lepiej gonić	za	własnym	ogonem.

–	Walczymy,	by	przygotować	się	do	odzyskania	niebios	i	tego,	co	do	nas	należy.

–	Mężczyźni	mogą	ćwiczyć	bez	udawania	się	na	wojnę	i	mogą	walczyć	w	sposób,

który	 nie	 jest	 pozbawiony	 znaczenia.	 Nie	 zawsze	 tak	 było.	 Kiedyś	 nasze	 wojny	 coś znaczyły.

Roion	uniósł	brew.

–	Sprawiasz,	że	prawie	zaczynam	wierzyć	plotkom,	Dalinarze.	Mówią,	że	straciłeś

upodobanie	 do	 pojedynków,	 że	 nie	 ma	 już	 w	 tobie	 woli	 walki.	 –	 Znów	 spojrzał	 na niego.	–	Niektórzy	twierdzą,	że	nadszedł	czas,	byś	ustąpił	miejsca	synowi.

–	Pogłoski	są	fałszywe	–	warknął	Dalinar.

–	To…

–	 Są	 fałszywe	 –	 powtórzył	 stanowczo	 Kholin	 –	 jeśli	 utrzymują,	 że	 przestałem	 się przejmować.	 –	 Znów	 oparł	 palce	 na	 powierzchni	 mapy,	 przeciągając	 nimi	 po	 gładkim pergaminie.	 –	 Przejmuję	 się,	 Roionie.	 Bardzo.	 Tymi	 ludźmi.	 Bratankiem.	 Przyszłością tej	wojny.	I	dlatego	sugeruję,	byśmy	przyjęli	bardziej	agresywną	taktykę.

–	Cóż,	to	chyba	dobrze	słyszeć.

„Zjednocz	ich…”.

–	 Chciałbym,	 żebyśmy	 spróbowali	 razem	 wspólnego	 ataku	 na	 płaskowyż	 –

zaproponował	Dalinar.

–	Co	takiego?!

–	Chciałbym,	żebyśmy	połączyli	siły	i	zaatakowali	jednocześnie,	współpracując	ze

sobą.

–	A	dlaczego	mielibyśmy	to	zrobić?

–	Zwiększyłoby	to	nasze	szanse	na	zdobycie	serc	klejnotów.

–	 Gdyby	 więcej	 oddziałów	 zwiększało	 moje	 szanse	 na	 zwycięstwo	 –	 stwierdził

Roion	–	to	sam	zabrałbym	więcej	żołnierzy.	Płaskowyże	są	zbyt	małe,	by	pomieściły	się na	nich	duże	armie,	a	szybkość	bardziej	się	liczy	niż	liczba.

Miał	 rację,	 na	 Płaskowyżach	 „im	 więcej”	 niekonieczne	 oznaczało	 „tym	 lepiej”.

Ograniczona	 powierzchnia	 i	 wymuszony	 szybki	 marsz	 na	 pole	 bitwy	 wywierały

znaczący	wpływ	na	sposób	prowadzenia	walki.	Liczba	żołnierzy	zależała	od	wielkości

płaskowyżu	i	osobistej	taktyki	arcyksięcia.

–	 Współpraca	 nie	 oznaczałaby	 tylko	 wystawienia	 większej	 liczby	 żołnierzy	 –

wyjaśnił	Dalinar.	–	Armia	każdego	arcyksięcia	ma	inne	mocne	punkty.	Ja	jestem	znany

z	 ciężkiej	 piechoty,	 ty	 masz	 najlepszych	 łuczników.	 Mosty	 Sadeasa	 są	 najszybsze.

Współpracując,	moglibyśmy	wypróbować	nową	taktykę.	Zbyt	wiele	wysiłku	wkładamy

w	 jak	 najszybsze	 dotarcie	 na	 płaskowyż.	 Gdybyśmy	 się	 tak	 nie	 śpieszyli,

współzawodnicząc	między	sobą,	moglibyśmy	otoczyć	płaskowyż.	Moglibyśmy	pozwolić

Parshendim	na	przybycie,	a	później	wydać	im	bitwę	na	naszych	warunkach.

Roion	zawahał	się.	Dalinar	spędził	wiele	dni,	rozważając	z	generałami	możliwość

wspólnego	 ataku.	 Wydawało	 się,	 że	 łączyły	 się	 z	 nim	 znaczne	 korzyści,	 ale	 nie	 mogli być	pewni,	dopóki	nie	spróbują.

Arcyksiążę	zastanawiał	się.

–	Kto	dostanie	serce	klejnotu?

–	Podzielimy	się	równo	zyskami	–	odparł	Dalinar.

–	A	jeśli	w	nasze	ręce	wpadnie	Ostrze	Odprysku?

–	Dostanie	je	ten,	kto	je	zdobył,	rzecz	jasna.

–	Czyli	najprawdopodobniej	ty	–	zauważył	Roion,	marszcząc	czoło.	–	Ponieważ	ty	i

twój	syn	już	macie	Odpryski.

To	był	wielki	problem	Ostrzy	i	Pancerzy	Odprysku	–	zdobycie	jednego	z	nich	było

wyjątkowo	mało	prawdopodobne,	jeśli	już	się	go	nie	miało.	W	rzeczy	samej,	posiadanie

tylko	 jednego	 z	 dwóch	 często	 nie	 wystarczało.	 Sadeas	 stawiał	 czoło	 Odpryskowym Parshendim	i	zawsze	był	zmuszony	do	ucieczki	z	pola	bitwy,	by	nie	zginąć.

–	Z	pewnością	uda	się	nam	wymyślić	coś	bardziej	sprawiedliwego	–	stwierdził	w

końcu	Dalinar.	Gdyby	zdobył	Odpryski,	liczył,	że	przekaże	je	Renarinowi.

–	Bez	wątpienia.	–	Roion	był	wyraźnie	sceptyczny.

Dalinar	odetchnął	głęboko.	Musiał	być	śmielszy.

–	A	gdybym	zaproponował	je	tobie?

–	Słucham?

–	 Spróbujmy	 zaatakować	 wspólnie.	 Jeśli	 zdobędę	 Ostrze	 lub	 Pancerz	 Odprysku,

dostaniesz	pierwszy	komplet.	Ale	drugi	zachowam	dla	siebie.

Roion	zmrużył	oczy.

–	Zrobiłbyś	to?

–	Na	honor,	Roionie.

–	Cóż,	w	to	nikt	nie	wątpi.	Ale	czy	można	mieć	pretensje,	że	jestem	nieufny?

–	Wobec	czego?

–	Jestem	 arcyksięciem,	Dalinarze	 –	stwierdził	 Roion.	–	 Owszem,	to	 najmniejsze	 z księstw,	ale	jestem	wolnym	człowiekiem.	Nie	poddam	się	komuś	większemu.

Już	stałeś	się	częścią	czegoś	większego,	pomyślał	z	frustracją	Dalinar.	Doszło	do

tego	 w	 chwili,	 gdy	 przysiągłeś	 lojalność	 Gavilarowi.	 Roion	 i	 pozostali	 odmawiali spełnienia	swoich	przysiąg.

–	Nasze	królestwo	może	stać	się	czymś	więcej	niż	jest	teraz.

–	 Możliwe.	 Ale	 być	 może	 jestem	 zadowolony	 z	 tego,	 co	 mam.	 Tak	 czy	 inaczej, złożyłeś	interesującą	propozycję.	Muszę	się	nad	nią	zastanowić.

–	Rozumiem	–	powiedział	Dalinar,	ale	instynkt	podpowiadał	mu,	że	Roion	odrzuci

sugestię.

Był	 zbyt	 podejrzliwy.	 Arcyksiążęta	 ledwie	 ufali	 sobie	 na	 tyle,	 by	 współpracować w	sytuacjach,	w	których	stawką	nie	były	Ostrza	Odprysku	i	Klejnoty.

–	Zobaczymy	się	na	dzisiejszej	uczcie?	–	spytał	Roion.

–	A	dlaczego	mielibyśmy	się	nie	zobaczyć?	–	odpowiedział	Dalinar.

–	Cóż,	strażnicy	burz	mówią,	że	być	może	dziś	w	nocy	będzie	arcyburza…

–	Będę	na	uczcie	–	stwierdził	beznamiętnie	Dalinar.

–	Oczywiście.	–	Roion	zaśmiał	się.	–	Przecież	dlaczego	miałoby	cię	nie	być.

Uśmiechnął	się	do	Dalinara	i	odszedł	wraz	z	orszakiem.

Dalinar	 westchnął	 i	 odwrócił	 się	 do	 Podstawowej	 Mapy,	 rozmyślając	 nad

spotkaniem	 i	 jego	 znaczeniem.	 Stał	 tak	 przez	 dłuższą	 chwilę.	 Patrząc	 z	 góry	 na Równiny,	jak	bóg	z	niebios.	Płaskowyże	wyglądały	jak	położone	blisko	siebie	wyspy.	A może	 jak	 nierówne	 szybki	 w	 witrażowym	 oknie?	 Nie	 po	 raz	 pierwszy	 miał	 wrażenie, że	 widzi	 w	 nich	 wzorzec.	 Może	 gdyby	 mógł	 zobaczyć	 ich	 więcej?	 Co	 by	 to	 znaczyło, gdyby	okazało	się,	że	rozpadliny	są	ułożone	w	określonym	porządku?

Wszyscy	inni	tak	bardzo	się	starali,	by	robić	wrażenie	silnych,	sprawdzić	się.	Czy

tylko	on	widział,	jakie	to	niepoważne?	Siła	dla	samej	siły?	Po	co	siła,	jeśli	nic	się	z	nią nie	robi?

Alethkar	 był	 niegdyś	 światłem,	 pomyślał.	 Tak	 utrzymuje	 księga	 Gavilara,	 to

pokazują	 mi	 wizje.	 Dawno	 temu	 Nohadon	 był	 królem	 Alethkaru.	 W	 czasach	 przed odejściem	Heroldów.

Dalinar	miał	wrażenie,	że	prawie	to	pojął.	Tajemnicę.	To,	co	sprawiło,	że	Gavilar

w	 miesiącach	 poprzedzających	 śmierć	 był	 tak	 podekscytowany.	 Gdyby	 udało	 mu	 się wyciągnąć	odrobinę	dalej,	zrozumiałby.	Zobaczył	wzorzec	w	ludzkim	życiu.	I	w	końcu wiedział.

Ale	to	właśnie	robił	przez	ostatnie	sześć	lat.	Chwytał,	rozciągał,	sięgał	odrobinę

dalej.	A	im	bardziej	się	wyciągał,	tym	bardziej	odległe	wydawały	się	odpowiedzi.

*

Adolin	 wszedł	 do	 Galerii	 Map.	 Ojciec	 wciąż	 tam	 był	 i	 stał	 samotnie.	 Dwaj

członkowie	 Kobaltowej	 Gwardii	 obserwowali	 go	 z	 pewnej	 odległości.	 Nigdzie	 nie widział	Roiona.

Młodzieniec	 podszedł	 powoli.	 Ojciec	 miał	 to	 odległe	 spojrzenie,	 tak	 częste	 w ostatnim	 czasie.	 Nawet	 kiedy	 nie	 miał	 ataku,	 nie	 do	 końca	 pozostawał	 w rzeczywistości.	Nie	tak,	jak	kiedyś.

–	Ojcze?	–	odezwał	się,	podchodząc	do	niego.

–	Witaj,	Adolinie.

–	Jak	tam	spotkanie	z	Roionem?	–	spytał	Adolin,	próbując	brzmieć	swobodnie.

–	Rozczarowujące.	W	dyplomacji	jestem	o	wiele	gorszy	niż	niegdyś	w	walce.

–	W	pokoju	nie	ma	żadnych	zysków.

–	 Wszyscy	 to	 powtarzają.	 Ale	 kiedyś	 mieliśmy	 pokój	 i	 dobrze	 nam	 się	 wiodło.

Nawet	lepiej.

–	 Od	 czasu	 Sal	 Spokoju	 nie	 było	 pokoju	 –	 odpowiedział	 natychmiast	 Adolin.	 – „Życie	ludzkie	na	Rosharze	to	konflikt”.	–	To	był	cytat	ze	„Sporów”.

Dalinar	odwrócił	się	do	syna.	Wydawał	się	rozbawiony.

–	Cytujesz	mi	pisma?	Ty?

Adolin	wzruszył	ramionami.	Czuł	się	głupio.

–	No	tak,	widzisz,	Malasha	jest	dosyć	religijna	i	dziś	słuchałem…

–	Zaczekaj.	Malasha?	Kto	to?

–	Córka	oświeconego	Seveksa.

–	A	tamta	dziewczyna,	Janala?

Adolin	 skrzywił	 się,	 przypominając	 sobie	 katastrofalny	 w	 skutkach	 spacer,	 na który	 poszli	 kilka	 dni	 wcześniej.	 Śliczne	 prezenty	 jeszcze	 nie	 załatwiły	 sprawy.	 Nie wydawała	 się	 nawet	 w	 połowie	 tak	 zainteresowana	 jego	 osobą,	 kiedy	 nie	 zalecał	 się jednocześnie	do	innej.

–	 To	 skomplikowane.	 Malasha	 wydaje	 się	 lepszą	 kandydatką.	 –	 Szybko	 zmienił

temat.	 –	 Zakładam,	 że	 Roion	 w	 najbliższym	 czasie	 nie	 podejmie	 wraz	 z	 nami wspólnego	ataku	na	płaskowyż?

Dalinar	pokręcił	głową.

–	Za	bardzo	się	boi,	że	próbuję	go	wmanewrować	w	sytuację,	w	której	będę	mógł

przejąć	 jego	 ziemie.	 Może	 błędem	 było	 zwrócenie	 się	 najpierw	 do	 najsłabszego	 z arcyksiążąt.	 On	 woli	 się	 kulić	 i	 spróbować	 przetrwać	 to,	 co	 nadchodzi,	 trzymać	 się tego,	co	ma,	nie	zaś	podjąć	ryzyko	dla	czegoś	większego.

Starszy	mężczyzna	wpatrzył	się	w	mapę,	znów	wydawał	się	rozproszony.

–	 Gavilar	 marzył	 o	 zjednoczeniu	 Alethkaru.	 Kiedyś	 sądziłem,	 że	 udało	 mu	 się	 to osiągnąć,	mimo	tego,	co	twierdził.	Im	dłużej	współpracuję	z	tymi	ludźmi,	tym	bardziej dochodzę	do	wniosku,	że	Gavilar	miał	rację.	Przegraliśmy.	Pokonaliśmy	ich,	ale	nigdy nie	zjednoczyliśmy.

–	Wciąż	masz	zamiar	zwrócić	się	do	pozostałych?

–	Owszem.	Wystarczy,	że	jeden	się	zgodzi,	żebyśmy	mogli	zacząć.	Jak	sądzisz,	do

kogo	powinniśmy	się	zwrócić?

–	 Nie	 jestem	 pewien	 –	 odparł	 Adolin.	 –	 Na	 razie	 jednak	 jest	 coś,	 co	 powinieneś wiedzieć.	Sadeas	wysłał	do	nas	posłańca,	prosząc	o	pozwolenie	na	wejście	do	naszego obozu.	 Chce	 przesłuchać	 tych	 koniuszych,	 którzy	 podczas	 polowania	 zajmowali	 się wierzchowcem	Jego	Wysokości.

–	Jego	nowe	stanowisko	daje	mu	prawo	do	stawiania	takich	żądań.

–	 Ojcze	 –	 powiedział	 Adolin,	 podchodząc	 bliżej	 i	 mówiąc	 ciszej.	 –	 Sądzę,	 że	 ma zamiar	zwrócić	się	przeciwko	nam.

Dalinar	spojrzał	na	niego.

–	Wiem,	że	mu	ufasz	–	dodał	szybko	młodzieniec.	–	I	teraz	rozumiem	już,	dlaczego.

Ale	posłuchaj	mnie.	To	posunięcie	pozwala	mu	podkopać	naszą	pozycję.	Paranoja	króla

rozwinęła	 się	 tak	 bardzo,	 że	 odnosi	 się	 podejrzliwie	 nawet	 do	 nas	 dwóch…	 sam	 to widziałeś.	 Sadeas	 musi	 jedynie	 znaleźć	 wyimaginowany	 „dowód”	 łączący	 nas	 z	 próbą zamachu	na	życie	króla,	by	zwrócić	Elhokara	przeciwko	nam.

–	Być	może	będziemy	musieli	zaryzykować.

–	Ale…	–	Adolin	zmarszczył	czoło.

–	Ufam	Sadeasowi,	synu.	Ale	nawet	gdyby	było	inaczej,	nie	możemy	mu	zabronić

wstępu	 ani	 utrudniać	 śledztwa.	 Wówczas	 nie	 tylko	 wyglądalibyśmy	 na	 winnych	 w oczach	króla,	ale	też	sprzeciwiali	się	jego	władzy.	–	Pokręcił	głową.	–	Jeśli	chcę,	żeby inni	 arcyksiążęta	 zaakceptowali	 mnie	 jako	 przywódcę	 w	 sprawach	 wojennych,	 muszę być	 gotów,	 by	 pozwolić	 Sadeasowi	 wykorzystywać	 uprawnienia	 Arcyksięcia Informacji.	 Nie	 mogę	 opierać	 swojej	 władzy	 na	 starych	 tradycjach,	 a	 jednocześnie odmawiać	tego	samego	Sadeasowi.

–	 Pewnie	 tak	 –	 przyznał	 Adolin.	 –	 Ale	 możemy	 się	 przygotować.	 Nie	 mów	 mi,	 że się	nie	martwisz.

Dalinar	się	zawahał.

–	 Być	 może.	 Ten	 manewr	 Sadeasa	 wydaje	 się	 agresywny.	 Ale	 powiedziano	 mi,	 co mam	 robić.	 „Ufaj	 Sadeasowi.	 Bądź	 silny.	 Zachowaj	 honor,	 a	 honor	 ci	 pomoże”.	 Taką radę	otrzymałem.

–	Od	kogo?

Dalinar	spojrzał	na	niego	i	wszystko	stało	się	oczywiste.

–	 Innymi	 słowy,	 opieramy	 przyszłość	 naszego	 rodu	 na	 tych	 wizjach	 –	 stwierdził

Adolin	głosem	pozbawionym	emocji.

–	 Nie	 powiedziałbym	 tak.	 Gdyby	 Sadeas	 rzeczywiście	 wystąpił	 przeciwko	 nam,

nie	 pozwoliłbym,	 żeby	 nas	 zepchnął.	 Ale	 nie	 mam	 zamiaru	 zrobić	 pierwszego	 kroku przeciwko	niemu.

–	 Z	 powodu	 tego,	 co	 widziałeś.	 –	 Adolin	 frustrował	 się	 coraz	 bardziej.	 –	 Ojcze, powiedziałeś,	że	wysłuchasz,	co	mam	do	powiedzenia	na	temat	tych	wizji.	Proszę,	zrób to	teraz.

–	To	nie	jest	odpowiednie	miejsce.

–	 Zawsze	 masz	 wymówkę.	 Pięć	 razy	 próbowałem	 się	 do	 ciebie	 zwrócić	 i	 za

każdym	spotykałem	się	z	odmową.

–	 Może	 dlatego,	 że	 wiem,	 co	 powiesz	 –	 stwierdził	 Dalinar.	 –	 I	 niczego	 to	 nie zmieni.

–	A	może	dlatego,	że	nie	chcesz	stanąć	twarzą	w	twarz	z	prawdą.

–	Dosyć,	Adolinie.

–	 Wcale	 nie!	 Szydzą	 z	 nas	 we	 wszystkich	 obozach,	 nasz	 autorytet	 i	 reputacja maleją	z	każdym	dniem,	a	ty	nie	masz	zamiaru	nic	z	tym	zrobić!

–	Adolinie.	Nie	pozwolę,	by	syn	tak	do	mnie	mówił.

–	 A	 pozwolisz,	 by	 zrobił	 to	 ktokolwiek	 inny?	 Dlaczego,	 ojcze?	 Kiedy	 inni	 mówią różne	 rzeczy	 na	 nasz	 temat,	 pozwalasz	 im.	 Ale	 kiedy	 Renarin	 albo	 ja	 robimy najmniejszy	krok	w	stronę	tego,	co	ty	uważasz	za	niewłaściwe,	natychmiast	udzielasz nam	reprymendy!	Wszyscy	inni	mogą	kłamać,	ale	mnie	nie	wolno	mówić	prawdy!	Czy synowie	znaczą	dla	ciebie	tak	mało?

Dalinar	znieruchomiał,	a	miał	przy	tym	minę,	jakby	ktoś	go	spoliczkował.

–	Nie	czujesz	się	dobrze,	ojcze	–	mówił	dalej	Adolin.	W	głębi	duszy	uświadamiał

sobie,	że	zaszedł	za	daleko,	że	mówi	zbyt	głośno,	ale	wszystko	się	z	niego	wylewało.	–

Musimy	 przestać	 chodzić	 wokół	 tego	 na	 palcach!	 Musisz	 przestać	 usprawiedliwiać	 w coraz	 bardziej	 irracjonalny	 sposób	 swoje	 potknięcia!	 Wiem,	 że	 trudno	 to	 przyjąć,	 ale ludzie	 czasem	 się	 starzeją.	 Umysł	 czasem	 przestaje	 działać	 właściwie.	 Nie	 wiem,	 co jest	 nie	 tak.	 Może	 to	 twoje	 poczucie	 winy	 z	 powodu	 śmierci	 Gavilara.	 Ta	 książka, Kodeks,	wizje…	może	to	próba	ucieczki,	odkupienia,	nie	wiem.	To,	co	widzisz,	nie	jest prawdziwe.	Twoje	życie	to	racjonalizacja,	udawanie,	że	to,	co	się	dzieje,	nie	dzieje	się naprawdę.	 Ale	 prędzej	 pójdę	 do	 Potępienia	 niż	 pozwolę	 ci	 zniszczyć	 cały	 nasz	 ród,	 a sam	nie	powiem	o	tym	ani	słowa!

Ostatnie	zdanie	właściwie	wykrzyczał.	Jego	słowa	odbijały	się	echem	w	wielkiej

sali	i	Adolin	zorientował	się,	że	drży.	Nigdy,	przez	całe	życie,	nie	odezwał	się	do	ojca	w taki	sposób.

–	Myślisz,	że	sam	się	nad	tym	nie	zastanawiałem?	–	spytał	Dalinar	zimno,	a	jego

spojrzenie	było	ostre.	–	Dziesiątki	razy	rozważałem	wszystko,	o	czym	mówiłeś.

–	To	może	powinieneś	rozważyć	to	jeszcze	kilka	razy.

–	Muszę	ufać	sam	sobie.	Wizje	próbują	pokazać	mi	coś	ważnego.	Nie	umiem	tego

udowodnić	ani	wyjaśnić,	skąd	to	wiem.	Ale	to	prawda.

–	 Oczywiście,	 że	 tak	 uważasz	 –	 stwierdził	 Adolin	 z	 wyraźną	 irytacją.	 –	 Nie rozumiesz?	 Tak	 właśnie	 musisz	 się	 czuć.	 Ludzie	 widzą	 to,	 co	 chcą	 zobaczyć!	 Popatrz tylko	 na	 króla.	 W	 każdym	 cieniu	 widzi	 skrytobójcę,	 a	 przetarty	 popręg	 staje	 się częścią	skomplikowanej	próby	zamachu	na	jego	życie.

Dalinar	znów	umilkł.

–	Czasem	proste	odpowiedzi	są	prawdziwe,	ojcze!	Królewski	popręg	był	po	prostu

zużyty.	A	ty…	ty	widzisz	rzeczy,	których	nie	ma.	Przykro	mi.

Spojrzeli	sobie	w	oczy.	Adolin	nie	odwrócił	wzroku.	Nie	chciał	odwrócić	wzroku.

W	końcu	Dalinar	odwrócił	się	od	niego.

–	Zostaw	mnie,	proszę.

–	Dobrze.	Pewnie.	Ale	chcę,	żebyś	się	nad	tym	zastanowił.	Chcę,	żebyś…

–	Adolinie.	Idź.

Młodzieniec	zacisnął	zęby,	ale	odwrócił	się	i	wyszedł.	To	trzeba	było	powiedzieć,

mówił	sobie,	wychodząc	z	galerii.

Mimo	to,	wciąż	czuł	się	paskudnie,	że	on	musiał	być	tym,	który	to	powiedział.



Siedem	lat	wcześniej

–	To	niewłaściwe,	co	oni	robio	–	powiedziała	kobieta.	–	Człowiek	nie	ma	rozcinać

ludzi	i	patrzeć	co	Wszechmocny	ukrył	wewnątrz,	nie	bez	powodu.

Kal	 znieruchomiał	 w	 uliczce	 między	 dwoma	 domami	 w	 Palenisku.	 Niebo	 nad

głową	 było	 blade,	 na	 jakiś	 czas	 nadeszła	 zima.	 Zbliżał	 się	 Płacz	 i	 arcyburze	 nie zdarzały	 się	 często.	 Na	 razie	 było	 zbyt	 zimno,	 by	 rośliny	 mogły	 się	 tym	 cieszyć	 – skałopąki	 spędzały	 zimowe	 tygodnie	 zwinięte	 wewnątrz	 skorup.	 Większość	 istot hibernowała	 w	 oczekiwaniu	 na	 powrót	 ciepła.	 Całe	 szczęście,	 pory	 roku	 zazwyczaj trwały	 po	 kilka	 tygodni.	 Nieprzewidywalność.	 Taki	 już	 był	 świat.	 Dopiero	 po	 śmierci nadchodziła	stabilizacja.	Tak	w	każdym	razie	nauczali	żarliwcy.

Kal	 miał	 na	 sobie	 gruby,	 ocieplany	 płaszcz	 utkany	 z	 bawełny	 pękodrzewu.

Pofarbowany	na	ciemny	brąz	materiał	drapał,	ale	był	ciepły.	Chłopiec	założył	kaptur	i trzymał	ręce	w	kieszeniach.

Po	 prawej	 widział	 dom	 piekarza	 –	 cała	 rodzina	 spała	 w	 ciasnym	 trójkącie	 na tyłach,	 a	 z	 przodu	 znajdował	 się	 sklep.	 Po	 lewej	 jedna	 z	 gospód,	 w	 której	 podczas zimowych	tygodni	strumieniami	lało	się	lawisowe	piwo.

Słyszał	rozmawiające	w	pobliżu	dwie	kobiety,	ale	ich	nie	widział.

–	 Wiesz,	 że	 okradł	 starego	 pana	 miasta	 –	 powiedziała	 druga	 z	 kobiet

przyciszonym	głosem.	–	Cały	kielich	pełen	kul.	Chirurg	mówi,	że	to	prezent,	ale	tylko on	był	przy	śmierci	pana	miasta.

–	Jak	słyszałam,	był	dokument.

–	Kilka	glifów.	Nie	porządny	testament.	I	czyja	ręka	nakreśliła	te	glify?	Chirurga.

To	 niewłaściwe,	 żeby	 pan	 miasta	 nie	 miał	 skryby.	 Mówie	 ci.	 To	 niewłaściwe,	 co	 oni robio.

Kal	zacisnął	zęby,	czując	pokusę,	by	wyjść	i	pokazać	kobietom,	że	je	słyszał.	Ojcu

by	się	to	nie	spodobało.	Lirin	nie	chciał	wywoływać	konfliktów	ani	zawstydzenia.

Ale	 to	 jego	 ojciec	 był	 taki.	 Dlatego	 Kal	 wyszedł	 z	 uliczki,	 mijając	 Nanhę	 Terith	 i Nanhę	 Relinę	 plotkujące	 przed	 piekarnią.	 Terith	 była	 żoną	 piekarza,	 tłustą	 kobietą	 o kręconych	włosach.	Właśnie	wypowiadała	kolejną	kalumnię.	Kal	spojrzał	na	nią	ostro, a	wtedy	w	jej	brązowych	oczach	pojawiła	się	satysfakcjonująca	konsternacja.

Chłopiec	 ostrożnie	 przeszedł	 przez	 plac,	 uważając	 na	 lód.	 Drzwi	 do	 piekarni zatrzasnęły	się	za	jego	plecami,	obie	kobiety	uciekły	do	środka.

Zadowolenie	nie	trwało	długo.	Dlaczego	ludzie	zawsze	powtarzali	takie	rzeczy	na

temat	jego	ojca?	Nazywali	go	chorobliwym	i	nienaturalnym,	ale	pędzili	kupować	glify

strażnicze	 i	 uroki	 od	 wędrownych	 aptekarzy	 albo	 handlarzy	 talizmanami.	 Niech Wszechmocny	ma	litość	nad	człowiekiem,	który	rzeczywiście	pomagał!

Gotując	 się	 ze	 złości,	 Kal	 obszedł	 kilka	 domów	 i	 dotarł	 do	 miejsca,	 gdzie	 jego matka	 stała	 na	 drabinie	 z	 boku	 ratusza	 i	 starannie	 ostukiwała	 okap	 dachu.	 Hesina była	wysoką	kobietą,	długie	włosy	zazwyczaj	wiązała	w	kucyk,	po	czym	zakładała	na nie	 chustkę.	 Dziś	 miała	 na	 niej	 jeszcze	 wełnianą	 czapkę.	 Spod	 długiego	 brązowego płaszcza,	 podobnego	 do	 tego,	 który	 miał	 na	 sobie	 Kal,	 ledwie	 wystawał	 rąbek niebieskiej	sukienki.

Skupiała	 uwagę	 na	 przypominających	 sople	 kamiennych	 nawisach,	 które

utworzyły	się	na	krawędzi	dachu.	Burzowa	woda	niosła	krem.	Pozostawiony	sam	sobie,

krem	 w	 końcu	 twardniał	 jak	 skała.	 Na	 budynkach	 wyrastały	 stalaktyty,	 utworzone przez	burzową	wodę	powoli	spływającą	z	okapu.	Trzeba	było	je	regularnie	oczyszczać albo	ryzykować,	że	dach	w	końcu	zawali	się	pod	ich	ciężarem.

Zauważyła	 go	 i	 uśmiechnęła	 się,	 jej	 policzki	 były	 zarumienione	 od	 zimna.	 Ze swoją	 wąską	 twarzą,	 wyraźnie	 zarysowaną	 brodą	 i	 pełnymi	 wargami	 była	 ładną kobietą.	A	przynajmniej	Kal	tak	sądził.	Z	pewnością	ładniejszą	od	żony	piekarza.

–	Ojciec	już	zwolnił	cię	z	lekcji?	–	spytała.

–	Wszyscy	nienawidzą	ojca	–	wyrzucił	z	siebie.

Matka	wróciła	do	pracy.

–	 Kaladinie,	 masz	 trzynaście	 lat.	 Jesteś	 wystarczająco	 duży,	 by	 nie	 mówić	 takich głupot.

–	To	prawda	–	powtórzył	z	uporem.	–	Właśnie	słyszałem,	jak	gadają	dwie	kobiety.

Mówiły,	 że	 ojciec	 ukradł	 kule	 oświeconemu	 Wistiowowi.	 Mówią,	 że	 ojcu	 sprawia przyjemność	rozcinanie	ludzi	i	robienie	rzeczy,	które	nie	som	naturalne.

–	Nie	są	naturalne.

–	Dlaczego	nie	mogę	mówić	jak	inni?

–	Bo	to	niestosowne.

–	Dla	Nanhy	Terith	jest	stosowne.

–	A	co	ty	o	niej	sądzisz?

Kal	zawahał	się.

–	Jest	ignorantką.	I	lubi	plotkować	o	rzeczach,	o	których	nie	ma	pojęcia.

–	 No	 cóż.	 Jeśli	 pragniesz	 ją	 naśladować,	 to	 oczywiście	 nie	 mogę	 się	 temu

sprzeciwiać.

Kal	się	skrzywił.	W	rozmowach	z	Hesiną	trzeba	było	uważać,	bardzo	lubiła	bawić

się	 słowami.	 Oparł	 się	 o	 ścianę	 ratusza	 i	 patrzył	 na	 chmurkę	 oddechu.	 Może	 inna taktyka	zadziała.

–	Matko,	dlaczego	ludzie	nienawidzą	ojca?

–	 To	 nie	 jest	 tak,	 że	 oni	 go	 nienawidzą.	 On	 po	 prostu	 sprawia,	 że	 czują	 się niepewnie.

–	Dlaczego?

–	 Niektórzy	 ludzie	 boją	 się	 wiedzy.	 Twój	 ojciec	 jest	 uczonym	 człowiekiem,	 wie rzeczy,	 których	 inni	 nie	 umieją	 pojąć.	 A	 wobec	 tego	 te	 rzeczy	 muszą	 być	 mroczne	 i tajemnicze.

–	Nie	boją	się	handlarzy	talizmanów	i	glifów	strażniczych.

–	Je	mogą	zrozumieć	–	odparła	spokojnie	matka.	–	Jeśli	spalisz	przed	domem	glif

strażniczy,	 on	 odpędzi	 zło.	 To	 proste.	 Twój	 ojciec	 nie	 daje	 im	 uroków,	 żeby wyzdrowieli.	 Upiera	 się,	 żeby	 leżeli	 w	 łóżku,	 pili	 wodę,	 łykali	 paskudne	 lekarstwa	 i codziennie	przemywali	ranę.	To	trudne.	Wolą	pozostawić	wszystko	losowi.

Kal	rozważył	jej	słowa.

–	Sądzę,	że	go	nienawidzą,	bo	zbyt	często	mu	się	nie	udaje.

–	 To	 też.	 Jeśli	 glif	 strażniczy	 zawiedzie,	 można	 uznać,	 że	 taka	 była	 wola Wszechmocnego.	 Jeśli	 twój	 ojciec	 zawiedzie,	 to	 jego	 wina.	 Tak	 w	 każdym	 razie	 to postrzegają.	 –	 Matka	 nie	 przerywała	 pracy,	 wokół	 niej	 spadały	 na	 ziemię	 płatki kamienia.	–	To	nie	jest	tak,	że	nienawidzą	twojego	ojca…	jest	zbyt	użyteczny.	Ale	nigdy nie	stanie	się	jednym	z	nich.	Taka	jest	cena	za	bycie	chirurgiem.	Władza	nad	ludzkim życiem	to	trudna	odpowiedzialność.

–	 A	 gdybym	 nie	 chciał	 tej	 odpowiedzialności?	 Gdybym	 chciał	 zostać	 kimś

normalnym,	jak	piekarz	albo	rolnik	albo…	–	Albo	żołnierz,	dodał	w	myślach.

Kilka	 razy	 w	 tajemnicy	 podniósł	 kij,	 i	 choć	 nigdy	 nie	 udało	 mu	 się	 powtórzyć tamtej	chwili,	kiedy	walczył	z	Jostem,	trzymanie	broni	działało	na	niego	ożywczo.	Coś w	tym	go	przyciągało	i	podniecało.

–	Sądzę	–	stwierdziła	matka	–	że	uznałbyś,	iż	piekarzom	i	rolnikom	nie	ma	czego

zazdrościć.

–	Przynajmniej	mają	przyjaciół.

–	Ty	też.	A	Tien?

–	Tien	nie	jest	moim	przyjacielem,	matko.	To	mój	brat.

–	A	nie	może	być	i	tym,	i	tym?

Kal	przewrócił	oczami.

–	Wiesz,	o	co	mi	chodzi.

Zeszła	z	drabiny	i	poklepała	go	po	ramieniu.

–	 Tak,	 wiem	 i	 przepraszam,	 że	 z	 tego	 żartowałam.	 Ale	 postawiłeś	 się	 w	 trudnej sytuacji.	 Chcesz	 mieć	 przyjaciół,	 ale	 czy	 naprawdę	 chcesz	 zachowywać	 się	 jak	 inni chłopcy?	 Zrezygnować	 z	 nauki,	 żeby	 harować	 w	 polu?	 Postarzeć	 się	 przed	 swoim czasem,	ogorzały	i	pomarszczony	od	słońca?

Kal	nie	odpowiedział.

–	To,	co	mają	inni,	zawsze	wydaje	się	lepsze	od	tego,	co	sam	masz	–	dodała	matka.

–	Weź	drabinę.

Podążył	za	nią	posłusznie,	obszedł	ratusz	i	postawił	drabinę	tak,	by	Hesina	mogła

wrócić	do	pracy.

–	Inni	myślą,	że	ojciec	ukradł	te	kule.	–	Kal	wsunął	dłonie	do	kieszeni.	–	Myślą,	że

napisał	ten	rozkaz	oświeconego	Wistiowa	i	dał	mu	do	podpisania,	kiedy	staruszek	nie

wiedział	już,	co	robi.

Matka	milczała.

–	 Nienawidzę	 ich	 kłamstw	 i	 plotek	 –	 powiedział	 Kal.	 –	 Nienawidzę	 ich	 za	 to,	 że

wymyślają	różne	rzeczy	na	nasz	temat.

–	Nie	powinieneś	ich	nienawidzić,	Kal.	To	dobrzy	ludzie.	W	tym	wypadku	jedynie

powtarzają	to,	co	usłyszeli.

Spojrzała	 w	 stronę	 posiadłości	 pana	 miasta,	 wznoszącej	 się	 na	 wzgórzu	 nad

miastem.	Za	każdym	razem,	kiedy	Kal	na	nią	patrzył,	czuł,	że	powinien	pójść	na	górę	i porozmawiać	 z	 Laral.	 Ale	 kiedy	 ostatnio	 próbował,	 nie	 pozwolono	 mu	 się	 z	 nią zobaczyć.	 Po	 śmierci	 ojca	 zajmowała	 się	 nią	 niańka,	 która	 uważała	 kontakty	 z chłopcami	z	miasteczka	za	niestosowne.

Mąż	niańki,	Miliv,	był	zarządcą	oświeconego	Wistiowa.	Jeśli	istniało	jedno	źródło

paskudnych	plotek	na	temat	Kala	i	jego	rodziny,	to	pewnie	był	nim	on.	Nigdy	nie	lubił

ojca	 Kala.	 Cóż,	 wkrótce	 Miliv	 straci	 znaczenie.	 Nowy	 pan	 miasta	 mógł	 przybyć	 w każdej	chwili.

–	Matko	–	powiedział	Kal	–	te	kule	siedzą	w	pucharze	i	tylko	świecą.	Nie	możemy

wydać	części	z	nich,	żebyś	nie	musiała	tu	przychodzić	i	pracować?

–	Lubię	pracę	–	odparła,	ostukując	dach.	–	Oczyszcza	myśli.

–	A	przed	chwilą	powiedziałaś	mi,	że	konieczność	pracy	by	mi	się	nie	spodobała.

Moja	twarz	pomarszczyłaby	się	przed	czasem	czy	coś	równie	poetyckiego?

Po	chwili	wahania	roześmiała	się.

–	Bystry	chłopak.

–	Zmarznięty	chłopak	–	mruknął,	drżąc.

–	 Pracuję,	 bo	 chcę.	 Nie	 możemy	 wydać	 tych	 kul,	 są	 przeznaczone	 na	 twoje

wykształcenie,	 a	 to,	 że	 pracuję,	 jest	 lepszym	 rozwiązaniem	 niż	 gdyby	 twój	 ojciec musiał	ustalić	cenę	za	leczenie.

–	Może	szanowaliby	nas	bardziej,	gdyby	musieli	płacić.

–	Ależ	oni	nas	szanują.	Nie	sądzę,	by	na	tym	polegał	problem.	–	Spojrzała	z	góry

na	Kala.	–	Wiesz,	że	należymy	do	drugiego	nahnu.

–	Pewnie.	–	Kal	wzruszył	ramionami.

–	 Uzdolniony	 młody	 chirurg	 o	 stosownej	 pozycji	 mógłby	 zwrócić	 uwagę	 uboższej szlachetnej	 rodziny,	 pragnącej	 pieniędzy	 i	 uznania.	 W	 większych	 miastach	 to	 się zdarza.

Kal	znów	spojrzał	na	posiadłość.

–	 To	 dlatego	 zachęcałaś	 mnie,	 żebym	 bawił	 się	 z	 Laral.	 Chciałaś	 mnie	 za	 nią wydać,	tak?

–	Istniała	taka	możliwość	–	odparła	matka	i	wróciła	do	pracy.

Nie	wiedział,	jak	się	z	tym	czuć.	Ostatnie	kilka	miesięcy	było	dla	niego	dziwnych.

Ojciec	 zmuszał	 go	 do	 nauki,	 lecz	 Kal	 w	 tajemnicy	 ćwiczył	 z	 kijem.	 Dwie	 możliwe ścieżki.	Obie	kuszące.	Lubił	się	uczyć	i	pragnął	umieć	pomagać	ludziom,	opatrywać	ich rany,	sprawiać,	by	poczuli	się	lepiej.	Widział	prawdziwą	szlachetność	w	tym,	co	robił

jego	ojciec.

Ale	 wydawało	 mu	 się	 jednocześnie,	 że	 gdyby	 mógł	 walczyć,	 mógłby	 zrobić	 coś jeszcze	 szlachetniejszego.	 Chronić	 ich	 ziemię,	 jak	 wielcy	 jasnoocy	 bohaterowie	 z opowieści.	I	jeszcze	to,	jak	się	czuł,	trzymając	broń.

Dwie	ścieżki.	W	wielu	aspektach	przeciwstawne.	Mógł	wybrać	tylko	jedną.

Matka	 wciąż	 ostukiwała	 okap	 dachu,	 więc	 Kal	 z	 westchnieniem	 przyniósł	 drugą drabinę	 i	 zestaw	 narzędzi	 z	 warsztatu,	 po	 czym	 do	 niej	 dołączył.	 Był	 wysoki	 jak	 na swój	 wiek,	 ale	 i	 tak	 musiał	 stanąć	 wysoko	 na	 drabinie.	 Zauważył	 uśmiech	 na	 twarzy matki,	 bez	 wątpienia	 zadowolonej,	 że	 wychowała	 tak	 pomocnego	 młodzieńca.	 W

rzeczywistości	Kal	pragnął	jedynie	w	coś	przywalić.

Jak	 by	 się	 czuł,	 poślubiając	 kogoś	 takiego	 jak	 Laral?	 Nigdy	 nie	 byłby	 jej	 równy.

Ich	 dzieci	 mogłyby	 być	 jasnookie	 lub	 ciemnookie,	 więc	 nawet	 jego	 dzieci	 mogłyby osiągnąć	wyższą	pozycję	od	niego.	Wiedział,	że	czułby	się	straszliwie	nie	na	miejscu.

To	był	kolejny	aspekt	życia	chirurga.	Gdyby	wybrał	tę	ścieżkę,	wybrałby	życie	swojego ojca.	Wybrałby	izolację.

Jednakże,	 gdyby	 poszedł	 na	 wojnę,	 miałby	 swoje	 miejsce.	 Może	 mógłby	 nawet

dokonać	 prawie	 niewyobrażalnego	 –	 zdobyć	 Ostrze	 Odprysku	 i	 stać	 się	 prawdziwym jasnookim.	 Wtedy	 mógłby	 poślubić	 Laral	 i	 nie	 być	 od	 niej	 gorszym.	 Czy	 to	 dlatego zawsze	 zachęcała	 go,	 żeby	 został	 żołnierzem?	 Czy	 myślała	 o	 takich	 sprawach	 nawet wtedy?	 W	 tamtym	 czasie	 tego	 rodzaju	 decyzje	 –	 małżeństwo,	 przyszłość	 –	 wydawały mu	się	nieprawdopodobnie	odległe.

Czuł	 się	 tak	 młody.	 Czy	 naprawdę	 musiał	 rozważać	 te	 kwestie?	 Chirurdzy	 z

Kharbranthu	dopiero	za	kilka	lat	pozwolą	mu	przystąpić	do	egzaminu.	Ale	gdyby	miał

zostać	 żołnierzem,	 musiałby	 się	 wcześniej	 zaciągnąć.	 Jak	 zareagowałby	 ojciec,	 gdyby Kal	 po	 prostu	 odszedł	 z	 werbownikami?	 Nie	 był	 pewien,	 czy	 zniósłby	 rozczarowane spojrzenie	Lirina.

Jakby	w	odpowiedzi	na	jego	myśli,	w	pobliżu	rozległ	się	głos	ojca.

–	Hesino!

Matka	odwróciła	się,	uśmiechnęła	i	wcisnęła	zabłąkany	kosmyk	czarnych	włosów

pod	 chustkę.	 Ojciec	 pędził	 ulicą,	 na	 jego	 twarzy	 malował	 się	 niepokój.	 Kal	 się	 spiął.

Kto	został	ranny?	I	dlaczego	Lirin	po	niego	nie	posłał?

–	Co	się	stało?	–	spytała	matka,	schodząc	w	dół.

–	Jest	tu,	Hesino	–	odparł	ojciec.

–	Najwyższy	czas.

–	Kto?	–	spytał	Kal,	zeskakując	z	drabiny.	–	Kto	tu	jest?

–	 Nowy	 pan	 miasta,	 synu	 –	 odparł	 Lirin.	 Jego	 oddech	 parował	 w	 chłodnym

powietrzu.	–	Nazywa	się	oświecony	Roshone.	Obawiam	się,	że	nie	mamy	czasu,	by	się

przebrać,	jeśli	chcemy	zdążyć	na	jego	pierwsze	przemówienie.	Chodźcie!

Pośpieszyli	 całą	 trójką,	 a	 wszelkie	 rozważania	 i	 zmartwienia	 Kala	 zniknęły	 w obliczu	szansy	na	spotkanie	kolejnego	jasnookiego.

–	Nie	przysłał	wieści,	że	przybywa	–	mruknął	Lirin.

–	 To	 może	 być	 dobry	 znak	 –	 odparła	 Hesina.	 –	 Może	 nie	 chce,	 żeby	 wszyscy	 się nim	zajmowali.

–	Albo	też	nie	liczy	się	z	innymi.	Ojcze	Burz,	nie	znoszę	dostawać	nowych	panów.

Zawsze	mam	wrażenie,	że	rzucam	garść	kamieni	podczas	gry	w	złamańca.	Wyrzucimy

królową	czy	wieżę?

–	Wkrótce	się	przekonamy.	–	Matka	spojrzała	na	Kala.	–	Nie	pozwól,	by	słowa	ojca

cię	zaniepokoiły.	W	takich	momentach	zawsze	wygrywa	jego	pesymizm.

–	Wcale	nie	–	sprzeciwił	się	Lirin.

Popatrzyła	na	niego.

–	Wymień	inną	okazję.

–	Spotkanie	z	moimi	rodzicami.

Ojciec	Kala	zatrzymał	się	gwałtownie	i	zamrugał.

–	 Na	 burzowe	 wichry	 –	 mruknął	 –	 miejmy	 nadzieję,	 że	 to	 nie	 pójdzie	 w	 połowie tak	źle.

Kal	słuchał	z	zainteresowaniem.	Nigdy	nie	poznał	rodziców	matki	i	rzadko	się	o

nich	mówiło.

Wkrótce	dotarli	do	południowej	dzielnicy	miasta.	Zebrał	się	tam	tłum,	a	Tien	już

był	na	miejscu	i	czekał.	Zamachał	z	ekscytacją	i	zaczął	podskakiwać.

–	Ile	bym	dał,	żeby	mieć	choć	połowę	energii	chłopaka	–	stwierdził	Lirin.

–	 Wybrałem	 dla	 nas	 miejsce!	 –	 zawołał	 Tien	 z	 przejęciem.	 –	 Przy	 beczkach	 na deszczówkę!	Chodźcie!	Bo	się	spóźnimy!

Tien	 podbiegł	 do	 beczek	 i	 wspiął	 się	 na	 jedną.	 Kilku	 chłopców	 go	 zauważyło, zaczęli	 się	 trącać,	 a	 jeden	 powiedział	 coś,	 czego	 Kal	 nie	 usłyszał.	 Pozostali	 zaczęli śmiać	 się	 z	 Tiena,	 co	 od	 razu	 wywołało	 furię	 Kala.	 Jego	 brat	 nie	 zasługiwał	 na szyderstwa	tylko	dlatego,	że	był	trochę	mały	na	swój	wiek.

To	 nie	 był	 dobry	 czas,	 by	 rzucać	 wyzwanie	 innym	 chłopcom,	 więc	 Kal	 z	 ponurą miną	 dołączył	 do	 rodziców	 przy	 beczkach.	 Tien	 uśmiechnął	 się	 do	 niego	 z	 wysokości swojej	beczki.	Ułożył	wokół	siebie	kilka	ulubionych	kamieni,	odłamków	skał	o	różnych kształtach	i	kolorach.	Wszędzie	wokół	były	kamienie,	a	jednak	Tien	był	jedynym,	który widział	w	nich	coś	cudownego.	Po	chwili	zastanowienia	Kal	też	wspiął	się	na	beczkę	– ostrożnie,	by	nie	poruszyć	kolekcji	brata	–	by	zobaczyć	procesję	pana	miasta.

Była	 ogromna.	 W	 szeregu	 jechało	 co	 najmniej	 kilkanaście	 wozów,	 a	 za	 nimi

podążał	 elegancki	 czarny	 powóz	 ciągnięty	 przez	 cztery	 kare	 konie.	 Kal	 gapił	 się wbrew	 sobie.	 Wistiow	 miał	 tylko	 jednego	 konia,	 który	 wydawał	 się	 równie	 stary,	 jak on	sam.

Czy	jeden	człowiek,	nawet	jasnooki,	mógł	mieć	tyle	mebli?	I	do	tego	ludzie.	Całe

dziesiątki,	 jadący	 na	 wozach,	 idący	 w	 grupach.	 Poza	 tym,	 tuzin	 żołnierzy	 w błyszczących	 napierśnikach	 i	 skórzanych	 spódniczkach.	 Ten	 jasnooki	 miał	 nawet własną	straż	honorową.

W	 końcu	 procesja	 dotarła	 do	 skrętu	 na	 Palenisko.	 Jadący	 na	 koniu	 mężczyzna poprowadził	 powóz	 i	 żołnierzy	 w	 stronę	 miasteczka,	 a	 reszta	 wozów	 ruszyła	 dalej	 w stronę	 posiadłości.	 Kal	 był	 coraz	 bardziej	 podekscytowany.	 Czy	 w	 końcu	 zobaczy prawdziwego	 jasnookiego	 bohatera?	 W	 mieście	 plotkowano,	 że	 nowy	 pan	 miasta będzie	 najprawdopodobniej	 kimś,	 kogo	 król	 Gavilar	 lub	 arcyksiążę	 Sadeas awansowali,	ponieważ	wyróżnił	się	w	wojnach	o	zjednoczenie	Alethkaru.

Powóz	ustawiono	bokiem	tak,	że	jego	drzwi	były	zwrócone	w	stronę	tłumu.	Konie

parskały	i	tupały,	a	woźnica	zeskoczył	z	kozła,	by	otworzyć	drzwi.	Ze	środka	wyszedł

mężczyzna	 w	 średnim	 wieku	 z	 krótką,	 posiwiałą	 brodą.	 Miał	 na	 sobie	 fioletowy płaszcz,	skrojony	tak,	że	z	przodu	sięgał	jedynie	do	pasa,	ale	z	tyłu	był	o	wiele	dłuższy.

Pod	nim	nosił	złocistą	takamę,	długą	prostą	spódnicę	sięgającą	do	pół	łydki.

Takama.	Niewielu	wciąż	je	nosiło,	ale	starzy	żołnierze	z	miasteczka	opowiadali	o

czasach,	 gdy	 były	 popularne	 jako	 element	 stroju	 wojownika.	 Kala	 zaskoczyło,	 że takama	 tak	 bardzo	 przypomina	 spódnicę,	 ale	 nadal	 uznał	 to	 za	 dobry	 znak.	 Sam Roshone	 wydawał	 się	 nieco	 za	 stary	 i	 zbyt	 obwisły,	 by	 być	 prawdziwym	 żołnierzem.

Ale	nosił	miecz.

Jasnooki	mężczyzna	rozejrzał	się	wokół	z	pełną	niesmaku	miną,	jakby	połknął	coś

gorzkiego.	Zza	jego	pleców	wyjrzało	dwoje	ludzi.	Młodszy	mężczyzna	o	wąskiej	twarzy i	 starsza	 kobieta	 z	 włosami	 zaplecionymi	 w	 warkocze.	 Roshone	 przyjrzał	 się zebranym,	po	czym	potrząsnął	głową	i	odwrócił	się,	by	znów	wsiąść	do	powozu.

Kal	zmarszczył	czoło.	Nie	miał	zamiaru	nic	powiedzieć?	Tłum	wydawał	się	równie

wstrząśnięty	jak	Kal	–	kilka	osób	zaczęło	szeptać	z	niepokojem.

–	Oświecony	Roshone!	–	zawołał	ojciec	Kala.

Tłum	ucichł.	Jasnooki	mężczyzna	obejrzał	się.	Ludzie	zaczęli	się	cofać,	a	sam	Kal

odkrył,	że	kuli	się	pod	tym	surowym	spojrzeniem.

–	Kto	się	odezwał?	–	spytał	Roshone	niskim	barytonem.

Lirin	wystąpił	naprzód	i	uniósł	dłoń.

–	 Oświecony.	 Czy	 wasza	 podróż	 była	 przyjemna?	 Czy	 możemy	 pokazać	 wam

miasto?

–	Jak	się	nazywasz?

–	Lirin,	oświecony.	Miejscowy	chirurg.

–	Ach.	To	ty	pozwoliłeś	umrzeć	staremu	Wistiowowi.	–	Oświecony	spochmurniał.	–

W	pewnym	sensie	to	twoja	wina,	że	znalazłem	się	w	tym	ponurym,	żałosnym	zakątku

królestwa.

Sapnął,	 wspiął	 się	 do	 powozu	 i	 zatrzasnął	 drzwi.	 W	 ciągu	 kilku	 chwil	 woźnica złożył	stopnie,	wrócił	na	swoje	miejsce	i	zaczął	zawracać.

Ojciec	 Kala	 powoli	 opuścił	 rękę.	 Mieszkańcy	 natychmiast	 rozplotkowali	 się	 o

żołnierzach,	powozie,	koniach.

Kal	 usiadł	 na	 beczce.	 Cóż,	 pomyślał,	 mogliśmy	 się	 chyba	 spodziewać,	 że

wojownik	 będzie	 szorstki?	 Bohaterowie	 z	 legend	 niekoniecznie	 byli	 bardzo	 uprzejmi.

Zabijanie	ludzi	i	elegancka	mowa	nie	szły	ze	sobą	w	parze,	jak	powiedział	mu	kiedyś

stary	Jarel.

Lirin	wrócił	z	zaniepokojoną	miną.

–	 I	 jak?	 –	 spytała	 Hesina	 z	 udawaną	 swobodą.	 –	 Jak	 sądzisz?	 Wyrzuciliśmy

królową	czy	wieżę?

–	Ani	to,	ani	to.

–	Ach	tak?	W	takim	razie,	co	wyrzuciliśmy?

–	 Nie	 jestem	 pewien	 –	 odparł	 Lirin,	 oglądając	 się	 przez	 ramię.	 –	 Może	 parę	 i trójkę.

Tien	podrapał	się	po	głowie,	ale	Kal	poczuł	ciężar	tych	słów.	W	grze	w	złamańca

wieża	 to	 trzy	 pary.	 Królowa	 to	 dwie	 trójki.	 Pierwsza	 oznaczała	 natychmiastową przegraną,	druga	natychmiastowe	zwycięstwo.

Ale	 parę	 i	 trójkę	 nazywano	 rzeźnikiem.	 Zwycięstwo	 lub	 przegrana	 zależały	 od innych	rzutów.

I,	co	ważniejsze,	od	rzutów	pozostałych	graczy.



Gonią	mnie.	Twoi	przyjaciele	z	Siedemnastego	Odprysku,	jak	przypuszczam.	Sądzę,

że	się	zgubili,	podążając	za	fałszywym	śladem,	który	im	pozostawiłem.	Tak	jest	lepiej	dla nich.	Wątpię,	by	mieli	pojęcie,	co	ze	mną	zrobić,	gdyby	jednak	mnie	pochwycili.

–	„Stałem	w	mrocznej	sali	klasztoru”	–	czytała	Litima,	stojąc	za	pulpitem	i	mając

przed	oczami	otwartą	księgę	–	„której	krańce	niknęły	w	plamach	ciemności,	gdzie	nie

sięgało	 światło.	 Usiadłem	 na	 podłodze,	 myśląc	 o	 tym	 mroku,	 tym	 Niewidzianym.	 Nie mogłem	mieć	pewności,	co	kryje	się	w	nocy.	Przypuszczałem,	że	ściany,	mocne	i	grube, ale	 jak	 mogłem	 wiedzieć,	 jeśli	 nie	 widziałem?	 Gdy	 wszystko	 jest	 ukryte,	 co	 można uznać	za	Prawdziwe?

Litima,	 jedna	 ze	 skrybów	 Dalinara,	 była	 wysoką	 i	 pulchną	 kobietą	 odzianą	 w fioletową	 jedwabną	 szatę	 z	 żółtymi	 lamówkami.	 Czytała	 Dalinarowi,	 a	 on	 stał, wpatrując	 się	 w	 mapy	 na	 ścianie	 salonu.	 Pokój	 wypełniały	 ładne	 drewniane	 meble	 i wysokiej	 jakości	 tkane	 dywany	 sprowadzone	 z	 Maratu.	 Na	 stoliku	 w	 kącie	 stała kryształowa	 karafka	 popołudniowego	 wina	 –	 pomarańczowe,	 które	 nie	 upajało	 – migocząc	w	blasku	diamentowych	kul	umieszczonych	w	żyrandolu.

–	„Płomienie	świec”	–	czytała	dalej	Litima.	Fragment	pochodził	z	„Drogi	Królów”,

a	 odczytywała	 go	 z	 tego	 samego	 egzemplarza,	 który	 należał	 wcześniej	 do	 Gavilara.	 –

„Dziesiątki	 świec	 wypalały	 się	 na	 półce	 przede	 mną.	 Każdy	 z	 moich	 oddechów sprawiał,	 że	 drżały.	 Dla	 nich	 byłem	 potworem,	 przerażającym	 i	 niszczycielskim.	 A jednak,	 gdybym	 zbliżył	 się	 za	 bardzo,	 mogłyby	 zniszczyć	 mnie.	 Mój	 niewidzialny oddech,	 wpływający	 i	 wypływający	 puls	 życia	 mógłby	 swobodnie	 je	 zakończyć,	 zaś moje	palce	nie	mogły	tego	zrobić	bez	kary	w	postaci	bólu”.

Dalinar	 w	 zamyśleniu	 bawił	 się	 sygnetem.	 Zdobił	 go	 szafir	 z	 parą	 glifów	 rodu Kholin.	 Renarin	 stał	 obok	 niego,	 ubrany	 w	 niebiesko-srebrny	 płaszcz.	 Złote	 węzły	 na ramionach	świadczyły,	że	jest	księciem.

–	„W	chwili	bezruchu	zrozumiałem”	–	czytała	kobieta.	–	„Te	płomienie	świec	są	jak

ludzkie	 życie.	 Tak	 kruche.	 I	 tak	 zabójcze.	 Pozostawione	 w	 spokoju,	 oświetlają	 i ogrzewają.	 Wypuszczone	 na	 swobodę,	 zniszczyłyby	 wszystko,	 co	 miały	 oświetlać.

Zarodki	 pożarów,	 a	 każdy	 niosący	 w	 sobie	 nasienie	 zniszczenia	 tak	 potężne,	 że mogłoby	 zrównać	 z	 ziemią	 miasta	 i	 powalić	 królów	 na	 kolana.	 W	 późniejszych	 latach mój	umysł	powracał	do	tego	spokojnego,	cichego	wieczoru,	kiedy	wpatrywałem	się	w rzędy	 żyjących	 świateł.	 I	 zrozumiałem.	 Przyjęcie	 przysięgi	 lojalności	 jest	 jak napełnienie	 klejnotu,	 jak	 otrzymanie	 straszliwego	 pozwolenia,	 by	 zniszczyć	 nie	 tylko samego	siebie,	ale	też	wszystkich	pod	swoją	opieką”.

Litama	zamilkła.	To	był	koniec	fragmentu.

–	Dziękuję,	jasności	Litamo	–	odezwał	się	Dalinar.	–	Wystarczy.

Kobieta	 z	 szacunkiem	 pochyliła	 głowę.	 Zabrała	 swoją	 młodziutką	 podopieczną,

która	czekała	w	kącie	pomieszczenia,	i	obie	wyszły,	pozostawiając	księgę	na	pulpicie.

Ten	 fragment	 Dalinar	 lubił	 najbardziej.	 Słuchanie	 go	 często	 sprowadzało	 spokój.

Ktoś	 jeszcze	 wiedział,	 ktoś	 jeszcze	 rozumiał,	 jak	 on	 się	 czuł.	 Dzisiaj	 jednak	 nie przyniósł	 mu	 zwyczajowego	 ukojenia.	 Przypomniał	 jedynie	 argumenty	 Adolina.	 To	 nie były	kwestie,	nad	którymi	Dalinar	by	się	nie	zastanawiał,	ale	wstrząsnęło	nim,	kiedy wypomniał	mu	je	ktoś,	komu	ufał.	Odkrył,	że	wpatruje	się	w	mapy,	mniejsze	kopie	tych wiszących	w	Galerii.	Przygotował	je	dla	niego	królewski	kartograf	Isasik	Shulin.

A	 jeśli	 jego	 wizje	 były	 jedynie	 urojeniami?	 Często	 tęsknił	 za	 dniami	 chwały Alethkaru.	 Czy	 wizje	 były	 odpowiedzią	 jego	 umysłu	 na	 te	 pragnienia,	 sztuczką podświadomości	 pozwalającą	 mu	 być	 bohaterem,	 uzasadnieniem	 dla	 uporczywego dążenia	do	celu?

Niepokojąca	 myśl.	 Jeśli	 spojrzeć	 na	 to	 pod	 innym	 kątem,	 widmowe	 rozkazy,	 by

„zjednoczyć”,	 bardzo	 przypominały	 to,	 co	 mówiła	 Hierokracja,	 gdy	 przed	 pięcioma stuleciami	próbowała	podbić	świat.

Dalinar	 odwrócił	 się	 od	 map	 i	 przeszedł	 przez	 pokój,	 a	 jego	 buty	 opadały	 na miękki	 dywan.	 Zbyt	 dobry	 dywan.	 Większość	 życia	 spędził	 w	 obozach	 wojskowych	 – spał	 na	 wozach,	 w	 kamiennych	 koszarach	 i	 namiotach	 przyciśniętych	 do	 zawietrznej skalnych	 formacji.	 W	 porównaniu	 z	 tym	 jego	 obecne	 miejsce	 zamieszkania	 było nieomal	rezydencją.	Poczuł,	że	powinien	wyrzucić	wszystkie	te	bogactwa.	Ale	co	by	to dało?

Zatrzymał	 się	 przy	 pulpicie	 i	 przeciągnął	 palcami	 po	 grubych	 kartach

zapełnionych	liniami	kreślonymi	fioletowym	atramentem.	Nie	mógł	odczytać	słów,	ale

niemal	 je	 wyczuwał,	 emanujące	 z	 kart	 jak	 Burzowe	 Światło	 z	 kuli.	 Czy	 to	 słowa	 z	 tej księgi	 były	 źródłem	 jego	 problemów?	 Wizje	 zaczęły	 się	 kilka	 miesięcy	 po	 tym	 jak	 po raz	pierwszy	wysłuchał	jej	fragmentów.

Oparł	 dłoń	 na	 chłodnych,	 zapisanych	 atramentem	 kartach.	 Ich	 ojczyzna	 była

napięta	 do	 granic	 rozpadu,	 wojna	 się	 przeciągała,	 a	 on	 nagle	 dał	 się	 zauroczyć	 tymi samymi	 ideałami	 i	 mitami,	 które	 doprowadziły	 jego	 brata	 do	 upadku.	 Alethi potrzebowali	 teraz	 Czarnego	 Ciernia,	 nie	 starego,	 zmęczonego	 żołnierza,	 który	 lubił

uważać	się	za	filozofa.

A	 niech	 to,	 pomyślał.	 Wydawało	 mi	 się,	 że	 już	 wszystko	 przemyślałem!	 Z

trzaskiem	 zamknął	 oprawiony	 w	 skórę	 wolumin,	 odniósł	 go	 na	 półkę	 i	 odstawił	 na właściwe	miejsce.

–	Ojcze	–	odezwał	się	Renarin.	–	Czy	mogę	coś	dla	ciebie	zrobić?

–	Chciałbym,	synu.	–	Dalinar	lekko	postukał	w	grzbiet	księgi.	–	Cóż	za	ironia	losu.

Ten	 tom	 niegdyś	 uważano	 za	 jedno	 z	 najważniejszych	 dzieł	 filozofii	 politycznej.

Wiedziałeś	 o	 tym?	 Jasnah	 mówiła	 mi,	 że	 królowie	 z	 całego	 świata	 studiowali	 go każdego	dnia.	A	teraz	uważa	się,	że	graniczy	z	bluźnierstwem.

Renarin	nie	odpowiedział.

–	 Tak	 czy	 inaczej	 –	 stwierdził	 Dalinar,	 wracając	 do	 map.	 –	 Arcyksiążę	 Aladar odrzucił	 propozycję	 sojuszu,	 jak	 wcześniej	 Roion.	 Czy	 masz	 pomysł,	 do	 kogo powinienem	się	teraz	zwrócić?

–	 Adolin	 twierdzi,	 że	 powinniśmy	 się	 bardziej	 przejmować	 intrygą	 Sadeasa,

mającą	na	celu	doprowadzenie	do	naszego	zniszczenia.

Zapadła	 cisza.	 Renarin	 miał	 w	 zwyczaju	 dobijać	 rozmowy,	 jak	 wrogi	 łucznik

polujący	na	oficerów	na	polu	bitwy.

–	 Twój	 brat	 ma	 rację,	 że	 się	 przejmuje	 –	 powiedział	 Dalinar.	 –	 Ale	 zwrócenie	 się przeciwko	 Sadeasowi	 osłabiłoby	 Alethkar	 jako	 królestwo.	 Z	 tego	 samego	 powodu Sadeas	nie	zaryzykuje	zwrócenia	się	przeciwko	nam.	Zrozumie	to.

Mam	nadzieję.

Nagle	na	zewnątrz	zabrzmiały	rogi,	ich	głębokie	tony	odbijały	się	echem.	Dalinar

i	 Renarin	 zamarli.	 Na	 Równinach	 zauważono	 Parshendich.	 Rogi	 znów	 zabrzmiały.

Dwudziesty	 trzeci	 płaskowyż	 w	 drugim	 kwadrancie.	 Zwiadowcy	 Dalinara	 sądzili,	 że ten	płaskowyż	jest	wystarczająco	blisko,	by	ich	siły	dotarły	tam	jako	pierwsze.

Dalinar	 przebiegł	 przez	 pokój,	 na	 chwilę	 zapominając	 o	 wszystkim,	 jego	 stopy mocno	 uderzały	 o	 dywan.	 Gwałtownie	 otworzył	 drzwi	 i	 ruszył	 korytarzem	 w	 blasku Burzowego	Światła.

Sala	 narad	 była	 otwarta,	 a	 Teleb	 –	 oficer	 dyżurny	 –	 zasalutował	 na	 jego	 widok.

Teleb	 był	 mężczyzną	 o	 jasnozielonych	 oczach.	 Długie	 włosy	 miał	 zaplecione	 w warkocz,	 a	 niebieski	 tatuaż	 na	 policzku	 świadczył,	 że	 jest	 Starej	 Krwi.	 Z	 boku,	 za wysokim	biurkiem	siedziała	jego	żona	Kalami.	Długie	włosy	nosiła	rozpuszczone,	poza dwoma	małymi	warkoczykami	upiętymi	z	boku	głowy.	Reszta	opadała	na	jej	fioletową suknię	 i	 sięgała	 aż	 do	 zydla.	 Była	 uznaną	 historyczką	 i	 poprosiła	 o	 pozwolenie	 na udział	w	takich	spotkaniach	–	planowała	napisać	historię	wojny.

–	 Panie	 –	 powiedział	 Teleb.	 –	 Przepastna	 bestia	 wspięła	 się	 na	 ten	 płaskowyż niewiele	ponad	kwadrans	temu.	–	Wskazał	na	mapę,	na	której	glifami	oznaczono	każdy z	płaskowyżów.

Dalinar	podszedł	do	niej,	a	wokół	niego	zebrała	się	grupa	oficerów.

–	Jak	sądzisz,	jak	to	daleko?	–	spytał	Dalinar,	drapiąc	się	po	brodzie.

–	Jakieś	dwie	godziny	–	odparł	Teleb,	wskazując	na	drogę,	którą	jeden	z	jego	ludzi

narysował	 na	 mapie.	 –	 Panie,	 sądzę,	 że	 tym	 razem	 mamy	 sporą	 szansę.	 Oświecony Aladar	 musi	 przejść	 przez	 sześć	 niczyich	 płaskowyżów,	 aby	 dotrzeć	 do	 spornego terenu,	 my	 zaś	 idziemy	 właściwie	 prosto.	 Oświecony	 Sadeas	 miałby	 problem,	 gdyż musiałby	 ominąć	 kilka	 dużych	 rozpadlin,	 zbyt	 szerokich	 dla	 jego	 mostów.	 Założę	 się, że	nawet	nie	spróbuje.

Droga	 Dalinara	 była	 rzeczywiście	 najprostsza.	 Mimo	 to,	 zawahał	 się.	 Minęło

wiele	miesięcy	od	czasu	jego	ostatniej	wyprawy	na	płaskowyż.	Jego	uwagę	odwracały

inne	 kwestie,	 armia	 zajmowała	 się	 zapewnianiem	 bezpieczeństwa	 na	 drogach	 i

patrolowaniem	wielkich	targowisk,	które	wyrosły	wokół	obozów.	A	teraz	przytłaczały

go	wątpliwości	Adolina.	To	wydawał	się	koszmarny	moment	na	bitwę.

Nie,	pomyślał.	Nie,	muszę	to	zrobić.

Zwycięstwo	 w	 potyczce	 na	 płaskowyżu	 poprawiłoby	 morale	 jego	 oddziałów	 i pomogło	podważyć	pogłoski	krążące	po	obozie.

–	Ruszamy!	–	stwierdził	Dalinar.

Kilku	oficerów	wydało	okrzyki	radości,	co	było	wyjątkową	eksplozją	emocji	jak	na

pełnych	rezerwy	Alethich.

–	A	wasz	syn,	oświecony?	–	spytał	Teleb.

Słyszał	 o	 starciu	 między	 nimi.	 Dalinar	 wątpił,	 by	 ktokolwiek	 we	 wszystkich

dziesięciu	obozach	o	nim	nie	słyszał.

–	Poślij	po	niego	–	odparł	stanowczo	starszy	Kholin.

Adolin	pewnie	potrzebował	tego	tak	samo	jak	on,	a	może	i	bardziej.

Oficerowie	 się	 rozproszyli.	 Wkrótce	 w	 pomieszczeniu	 pojawili	 się	 giermkowie

Dalinara.	Minęło	zaledwie	kilka	chwil	od	kiedy	zabrzmiały	rogi,	ale	po	sześciu	latach walk	 machina	 wojenna	 działała	 sprawnie,	 gdy	 zbliżała	 się	 bitwa.	 Na	 zewnątrz	 rogi zagrały	po	raz	trzeci,	wzywając	jego	siły	do	walki.

Giermkowie	 sprawdzili	 jego	 buty	 –	 upewniając	 się,	 że	 są	 mocno	 zasznurowane	 –

po	 czym	 zarzucili	 na	 jego	 mundur	 długą	 watowaną	 kamizelę.	 Następnie	 położyli	 na ziemi	trzewiki,	element	pancerza,	który	całkowicie	osłaniał	buty.	Ich	szorstka	spodnia powierzchnia	 przywierała	 do	 skał,	 a	 wnętrze	 emanowało	 blaskiem	 szafirów umieszczonych	w	zagłębieniach.

Dalinarowi	 przypomniała	 się	 ostatnia	 wizja.	 Świetlisty,	 którego	 pancerz

pokrywały	emanujące	blaskiem	glify.	Współczesne	Pancerze	Odprysku	tak	nie	świeciły.

Czy	jego	umysł	mógł	dodać	taki	szczegół?	Czy	to	zrobił?

Teraz	 nie	 mam	 czasu	 się	 nad	 tym	 zastanawiać,	 pomyślał.	 Odrzucił	 niepewność	 i zmartwienia,	 co	 nauczył	 się	 robić	 podczas	 pierwszych	 bitew,	 gdy	 był	 młodzieńcem.

Wojownik	musiał	się	skupić.	Pytania	Adolina	zaczekają	do	jego	powrotu.	Na	razie	nie

mógł	sobie	pozwolić	na	zwątpienie	ani	niepewność.	Czas	zostać	Czarnym	Cierniem.

Wszedł	w	osłony	stóp,	a	wtedy	rzemienie	same	z	siebie	zacisnęły	się	wokół	jego

butów.	 Później	 nagolenniki,	 otaczające	 łydki	 i	 kolana,	 łączące	 się	 z	 trzewikami.

Pancerz	Odprysku	nie	przypominał	zwyczajnej	zbroi,	nie	było	kolczugi	ani	skórzanych

rzemieni	 w	 miejscach	 złączenia.	 Połączenia	 Pancerza	 tworzyły	 mniejsze	 płytki, zazębiające	 się	 i	 nakładające	 się	 na	 siebie,	 nieprawdopodobnie	 skomplikowane	 i niepozostawiające	 żadnych	 luk.	 Właściwie	 nie	 czuł	 ucisku	 ani	 ocierania,	 każdy element	 pasował	 do	 siebie	 idealnie,	 jakby	 całość	 została	 stworzona	 specjalnie	 dla Dalinara.

Zawsze	 wkładało	 się	 go	 od	 stóp	 do	 góry.	 Pancerz	 Odprysku	 był

nieprawdopodobnie	 ciężki	 i	 gdyby	 jednocześnie	 nie	 wzmacniał	 użytkownika,	 nikt	 nie mógłby	w	nim	walczyć.	Dalinar	stał	bez	ruchu,	gdy	giermkowie	nakładali	nabiodrki	na jego	 uda,	 a	 następnie	 mocowali	 je	 do	 fartucha	 i	 taszki,	 chroniących	 pas	 i	 pośladki.

Później	sięgająca	niemal	do	kolan	spódniczka	z	niewielkich	zazębiających	się	płytek.

–	Oświecony	–	odezwał	się	Teleb,	podchodząc	do	niego.	–	Czy	rozważyliście	moją

sugestię	na	temat	mostów?

–	 Wiesz,	 jakie	 mam	 zadanie	 na	 temat	 mostów	 noszonych	 przez	 ludzi,	 Teleb	 –

odparł	 Dalinar	 w	 chwili,	 gdy	 giermkowie	 mocowali	 jego	 napierśnik,	 a	 następnie zabrali	się	za	opachy	i	zarękawia.	Czuł	już,	jak	wypełnia	go	siła	Pancerza.

–	 Nie	 musielibyśmy	 wykorzystywać	 mniejszych	 mostów	 podczas	 samego	 ataku	 –

stwierdził	oficer.	–	Jedynie,	by	dotrzeć	do	spornego	płaskowyżu.

–	I	tak	musielibyśmy	zabrać	ze	sobą	te	ciągnięte	przez	chulle,	żeby	przedostać	się

przez	 ostatnią	 rozpadlinę	 –	 stwierdził	 Dalinar.	 –	 Nie	 jestem	 przekonany,	 czy	 drużyny mostowe	przyśpieszyłyby	nasze	postępy.	Nie,	jeśli	musielibyśmy	czekać	na	zwierzęta.

Teleb	westchnął.

Dalinar	 zastanowił	 się.	 Dobry	 oficer	 przyjmował	 rozkazy	 i	 wypełniał	 je,	 nawet jeśli	się	z	nimi	nie	zgadzał.	Ale	doskonały	oficer	charakteryzował	się	tym,	że	próbował

również	wprowadzać	nowe	rozwiązania	i	składał	odpowiednie	propozycje.

–	 Możesz	 zwerbować	 i	 wyszkolić	 jedną	 drużynę	 mostową	 –	 stwierdził.	 –

Zobaczymy.	W	tych	wyścigach	nawet	kilka	minut	może	mieć	znaczenie.

–	Dziękuję,	panie	–	odparł	z	uśmiechem	Teleb.

Dalinar	 machnął	 lewą	 ręką,	 kiedy	 giermkowie	 mocowali	 prawą	 rękawicę.

Zacisnął	 dłoń	 w	 pięść,	 malutkie	 płytki	 dopasowały	 się	 idealnie.	 Następnie	 przełożyli przez	głowę	zakrywający	szyję	obojczyk,	zamocowali	naramienniki	i	nałożyli	hełm.	Na koniec	przywiązali	pelerynę	do	naramienników.

Dalinar	 odetchnął	 głęboko,	 czując	 wypełniający	 go	 Dreszcz	 zbliżającej	 się	 bitwy.

Wyszedł	 z	 sali	 narad,	 stawiając	 stanowcze	 i	 ciężkie	 kroki.	 Jego	 orszak	 rozpraszał	 się przed	nim,	ustępując	mu	drogi.	Włożenie	Pancerza	Odprysku	po	długim	czasie	było	jak obudzenie	 się	 po	 nocy	 zmęczenia	 i	 dezorientacji.	 Energia	 kroków,	 impet,	 jakiego dodawała	mu	zbroja,	sprawiły,	że	miał	ochotę	pobiec	korytarzem	i…

A	dlaczego	nie?

Ruszył	 biegiem.	 Teleb	 i	 pozostali	 krzyknęli,	 zaskoczeni,	 i	 spróbowali	 dotrzymać mu	 kroku.	 Dalinar	 wyprzedził	 ich	 bez	 trudu,	 dotarł	 do	 frontowych	 bram	 kompleksu	 i przeskoczył	 przez	 nie,	 rzucając	 się	 z	 długich	 schodów	 prowadzących	 w	 dół.

Uśmiechnął	się	szeroko,	radując	się	uczuciem	unoszenia	w	powietrzu,	po	czym	uderzył

w	ziemię.	Pod	jego	ciężarem	pękły	skały,	a	on	sam	przykucnął.

Przed	 nim	 obóz	 wypełniały	 długie	 rzędy	 budynków	 koszar,	 ustawione

promieniście.	Pośrodku	każdego	batalionu	znajdowały	się	mesa	i	plac	zbiórki.

Oficerowie	 dotarli	 do	 szczytu	 schodów	 i	 w	 zadziwieniu	 spoglądali	 z	 góry.	 Był

wśród	nich	Renarin,	ubrany	w	mundur,	który	nigdy	nie	widział	bitwy.	Dłonią	osłaniał

oczy	przed	słonecznym	blaskiem.

Dalinar	poczuł	się	głupio.	Czy	był	młodzieniaszkiem,	który	po	raz	pierwszy	dostał

Pancerz	Odprysku?	Wracaj	do	roboty.	Koniec	zabawy.

Dowódca	piechoty	Perethom	zasalutował,	kiedy	Dalinar	podszedł	do	niego.

–	Dziś	służbę	mają	drugi	i	trzeci	batalion,	oświecony.	Ustawiają	się	do	wymarszu.

–	 Pierwszy	 oddział	 mostowy	 w	 gotowości,	 oświecony	 –	 powiedział	 Havarah,

dowódca	 mostów,	 podchodząc	 bliżej.	 Był	 niskim	 mężczyzną,	 w	 którego	 żyłach	 płynęła herdazka	krew,	o	czym	świadczyły	ciemne,	krystaliczne	paznokcie.	–	Jak	słyszałem	od Ashelema,	kompania	łuczników	jest	gotowa.

–	Kawaleria?	–	spytał	Dalinar.	–	I	gdzie	jest	mój	syn?

–	Tutaj,	ojcze	–	usłyszał	znajomy	głos.

Przez	 tłum	 przeciskał	 się	 Adolin	 w	 Pancerzu	 pomalowanym	 na	 błękit	 Kholinów.

Podniósł	 zasłonę	 i	 wyglądał	 na	 podekscytowanego,	 choć	 kiedy	 napotkał	 spojrzenie Dalinara,	natychmiast	odwrócił	wzrok.

Dalinar	uniósł	dłoń,	uciszając	kilku	oficerów,	którzy	próbowali	mu	złożyć	raport.

Podszedł	do	Adolina,	a	wtedy	młodzieniec	podniósł	wzrok.

–	Powiedziałeś	to,	co	uważałeś	za	konieczne	–	stwierdził	Dalinar.

–	 I	 nie	 żałuję,	 że	 to	 zrobiłem	 –	 odparł	 Adolin.	 –	 Ale	 żałuję	 sposobu,	 w	 jaki	 to zrobiłem,	i	miejsca.	To	się	nie	powtórzy.

Dalinar	skinął	głową,	i	to	wystarczyło.	Adolin	rozluźnił	się,	jakby	z	jego	barków

spadł	ciężar,	a	starszy	Kholin	wrócił	do	oficerów.	Po	chwili	wraz	z	synem	pośpiesznie prowadził	 całą	 grupę	 do	 placu	 zbiórki.	 Po	 drodze,	 jak	 zauważył	 Dalinar,	 młodzieniec zamachał	stojącej	przy	drodze	dziewczynie	w	czerwonej	sukience.	Miała	bardzo	ładnie zaplecione	włosy.

–	Czy	to…	no…

–	Malasha?	–	podpowiedział	Adolin.	–	Tak.

–	Wydaje	się	miła.

–	Przez	większość	czasu,	choć	teraz	trochę	się	denerwuje,	że	dziś	nie	zabrałem	jej

ze	sobą.

–	Chciała	wziąć	udział	w	bitwie?

Adolin	wzruszył	ramionami.

–	Mówi,	że	jest	ciekawa.

Dalinar	nic	nie	odpowiedział.	Wojaczka	to	męska	sztuka.	Kobieta,	która	pragnęła

udać	się	na	pole	bitwy,	była	jak…	no,	jak	mężczyzna,	który	chciałby	nauczyć	się	czytać.

Nienaturalna.

Przed	 nimi	 bataliony	 ustawiały	 się	 w	 szyku,	 a	 krępy	 jasnooki	 oficer	 podbiegł	 do Dalinara.	 W	 jego	 czarnych	 włosach,	 typowych	 dla	 Alethich,	 pojawiały	 się	 rude kosmyki,	do	tego	miał	też	długie	rude	wąsy.	Ilamar,	dowódca	kawalerii.

–	 Oświecony	 –	 powiedział	 –	 proszę	 o	 wybaczenie	 spóźnienia.	 Kawaleria	 jest

gotowa.

–	W	takim	razie	wyruszamy	–	stwierdził	Dalinar.	–	Wszystkie	oddziały…

–	Oświecony!	–	zawołał	ktoś.

Dalinar	odwrócił	się	do	posłańca.	Ciemnooki	mężczyzna	w	skórzanym	stroju	miał

na	ramionach	niebieskie	opaski.

–	Arcyksiążę	Sadeas	zażądał	wstępu	do	obozu!	–	wyrecytował,	salutując.

Dalinar	spojrzał	na	Adolina.	Syn	spochmurniał.

–	Twierdzi,	że	królewski	nakaz	śledztwa	daje	mu	takie	prawo	–	dodał	posłaniec.

–	Przyjmij	go	–	odparł	Dalinar.

–	Tak,	oświecony.

Posłaniec	 odwrócił	 się.	 Jeden	 z	 niższych	 rangą	 oficerów,	 Moratel,	 poszedł	 z	 nim, by	 Sadeasa	 przyjął	 i	 odeskortował	 jasnooki,	 stosownie	 do	 jego	 pozycji.	 Moratel	 był

najniższym	rangą	z	obecnych	i	wszyscy	rozumieli,	że	to	jego	Dalinar	by	odesłał.

–	Jak	sądzisz,	czego	pragnie	Sadeas	tym	razem?	–	zapytał	cicho	Dalinar	Adolina.

–	Naszej	krwi.	Najlepiej	ciepłej,	może	osłodzonej	kieliszkiem	tallewowej	brandy.

Dalinar	 skrzywił	 się	 i	 obaj	 pośpieszyli	 między	 żołnierzami.	 Mężczyźni	 trzymali uniesione	 wysoko	 włócznie,	 a	 ciemnoocy	 oficerowie-obywatele	 stali	 z	 boku	 i	 opierali topory	 na	 ramionach.	 Z	 przodu	 grupa	 chulli	 parskała	 i	 grzebała	 wśród	 kamieni	 – zaprzężono	je	do	kilku	ogromnych	ruchomych	mostów.

Galant	i	Pewnokrwisty	Adolina	czekały,	stajenni	trzymali	ich	wodze	w	gotowości.

Ryshadyjskie	właściwie	nie	potrzebowały	ludzi,	którzy	by	się	nimi	zajmowali.	Galant

raz	kopnięciem	otworzył	boks	i	sam	dotarł	na	miejsce	zbiórki,	kiedy	stajenny	był	zbyt powolny.	Dalinar	poklepał	karego	rumaka	po	szyi	i	wskoczył	w	siodło.

Rozejrzał	 się	 po	 polu	 i	 uniósł	 rękę,	 by	 wydać	 rozkaz	 wymarszu.	 Wtedy	 jednak zauważył	 grupę	 konnych	 wjeżdżających	 do	 obozu,	 prowadzonych	 przez	 postać	 w ciemnoczerwonym	Pancerzu.	Sadeas.

Dalinar	 stłumił	 westchnienie	 i	 wydał	 rozkaz	 wymarszu,	 sam	 jednak	 zaczekał	 na Arcyksięcia	 Informacji.	 Adolin	 podjechał	 na	 Pewnokrwistym	 i	 posłał	 ojcu	 spojrzenie, które	mówiło:	„Nie	martw	się,	będę	się	zachowywał”.

Jak	zawsze,	Sadeas	był	uosobieniem	mody	–	pomalowany	pancerz,	a	do	tego	hełm

ozdobiony	 zupełnie	 innym	 metalicznym	 wzorem	 niż	 poprzednio.	 Ten	 przypominał

stylizowane	słońce	i	wyglądał	niemal	jak	korona.

–	 Oświecony	 Sadeasie	 –	 odezwał	 się	 Dalinar	 –	 to	 niedogodna	 chwila	 na	 twoje śledztwo.

–	Niestety	–	stwierdził	Sadeas,	ściągając	wodze.	–	Jego	Wysokość	bardzo	pragnie

poznać	 odpowiedzi,	 a	 ja	 nie	 mogę	 przerywać	 śledztwa,	 nawet,	 by	 zaatakować

płaskowyż.	Muszę	przesłuchać	kilku	z	twoich	żołnierzy.	Zrobię	to	podczas	wymarszu.

–	Chcesz	pojechać	z	nami?

–	 A	 czemu	 nie?	 Nie	 spowolnię	 was.	 –	 Spojrzał	 na	 chulle,	 które	 ruszyły,	 ciągnąc masywne	 mosty.	 –	 Sądzę,	 że	 nawet	 gdybym	 zdecydował	 się	 czołgać,	 nie	 opóźniłbym was	jeszcze	bardziej.

–	 Nasi	 żołnierze	 muszą	 skupić	 się	 na	 nadchodzącej	 bitwie,	 oświecony	 –	 odezwał

się	Adolin.	–	Nie	należy	ich	rozpraszać.

–	Królewską	wolę	należy	wypełnić	–	odparł	Sadeas,	wzruszając	ramionami.	Nawet

nie	 spojrzał	 na	 młodszego	 Kholina.	 –	 Czy	 mam	 przedstawić	 nakaz?	 Z	 pewnością	 nie masz	zamiaru	mi	odmówić.

Dalinar	 wpatrzył	 się	 w	 swojego	 dawnego	 przyjaciela,	 spojrzał	 mu	 w	 oczy,

próbując	zajrzeć	w	głąb	duszy.	Na	twarzy	Sadeasa	nie	malował	się	charakterystyczny

uśmieszek	–	zazwyczaj	pojawiał	się,	kiedy	był	zadowolony	z	tego,	jak	rozwija	się	jego intryga.	Czy	uświadomił	sobie,	że	Dalinar	umie	odczytać	jego	miny,	i	ukrywał	uczucia?

–	Nie	musisz	niczego	przedstawiać,	Sadeasie.	Moi	ludzie	są	do	twojej	dyspozycji.

Gdybyś	czegoś	potrzebował,	po	prostu	poproś.	Adolinie,	za	mną.

Dalinar	 pociągnął	 wodze	 Galanta	 i	 pogalopował	 wzdłuż	 szeregów	 armii.	 Adolin

podążył	za	nim	niechętnie,	pozostawiając	z	tyłu	Sadeasa	z	orszakiem.

Zaczęła	 się	 długa	 droga.	 Stałe	 mosty	 należały	 do	 Dalinara,	 łączyły	 jego

płaskowyże,	 a	 o	 ich	 utrzymanie	 dbali	 żołnierze	 i	 zwiadowcy.	 Sadeas	 spędził	 drogę pośrodku	 kolumny	 dwóch	 tysięcy	 żołnierzy.	 Od	 czasu	 do	 czasu	 wysyłał	 któregoś	 ze swoich	ludzi,	by	wyciągnęli	określonych	żołnierzy	z	szeregu.

Dalinar	 spędził	 drogę,	 psychicznie	 przygotowując	 się	 do	 bitwy.	 Rozmawiał	 z

oficerami	 o	 ukształtowaniu	 płaskowyżu,	 dostał	 raport,	 które	 miejsce	 wybrała

przepastna	 bestia	 na	 przepoczwarzenie	 i	 wysłał	 zwiadowców,	 by	 wyglądali

Parshendich.	 Ci	 zwiadowcy	 nosili	 długie	 kije,	 które	 umożliwiały	 im	 przedostawanie się	z	płaskowyżu	na	płaskowyż	bez	mostów.

Siły	 Dalinara	 dotarły	 wreszcie	 do	 ostatniego	 ze	 stałych	 mostów	 i	 musiały

zaczekać	 na	 opuszczenie	 mostów	 ciągniętych	 przez	 chulle.	 Wielkie	 urządzenia

przypominały	 wieże	 oblężnicze,	 miały	 ogromne	 koła	 i	 opancerzone	 sekcje	 z	 boków,

gdzie	 żołnierze	 mogli	 je	 pchać.	 Przed	 rozpadliną	 odprzęgano	 chulle,	 popychano	 most naprzód	i	przekręcano	korbę	na	tyłach,	by	opuścić	most.	Kiedy	konstrukcja	znajdowała się	 na	 miejscu,	 maszynerię	 odłączano	 i	 przeciągano	 na	 drugą	 stronę.	 Całość wybudowano	w	taki	sposób,	że	maszynerię	można	było	zamocować	po	drugiej	stronie,

podnieść	most,	obrócić	go	i	znów	zaprząc	chulle.

To	 był	 powolny	 proces.	 Dalinar	 przyglądał	 się	 z	 końskiego	 grzbietu,	 stukając palcami	 w	 siodło,	 jak	 most	 łączy	 brzegi	 pierwszej	 rozpadliny.	 Może	 Teleb	 miał	 rację.

Czy	 mogliby	 używać	 lżejszych,	 bardziej	 przenośnych	 mostów	 do	 pokonywania

początkowych	rozpadlin,	a	wykorzystywać	mosty	oblężnicze	jedynie	podczas	finalnego

ataku?

Tętent	 kopyt	 na	 skałach	 świadczył,	 że	 ktoś	 zbliża	 się	 z	 boku	 kolumny.	 Dalinar odwrócił	się,	spodziewając	się	Adolina,	a	miast	tego	ujrzał	Sadeasa.

Dlaczego	 Sadeas	 poprosił,	 by	 zostać	 Arcyksięciem	 Informacji,	 i	 dlaczego	 z	 takim uporem	 zajmował	 się	 kwestią	 pękniętego	 popręgu?	 Jeśli	 miał	 zamiar	 zasugerować winę	Dalinara…

Według	 wizji,	 mam	 mu	 zaufać,	 powiedział	 sobie	 stanowczo.	 Ale	 powoli	 tracił

pewność.	Jak	wiele	mógł	zaryzykować,	kierując	się	tym,	co	mówiły?

–	Twoi	żołnierze	są	lojalni	wobec	ciebie	–	zauważył	Sadeas.

–	Lojalność	to	pierwsza	lekcja	żołnierskiego	życia	–	odparł	Dalinar.	–	Martwiłbym

się,	gdyby	ci	ludzie	jeszcze	jej	nie	opanowali.

Sadeas	westchnął.

–	Dalinarze,	naprawdę.	Czy	musisz	zawsze	być	taki	świętoszkowaty?

Dalinar	nie	odpowiedział.

–	 To	 dziwne,	 jak	 przywódca	 wpływa	 na	 swoich	 ludzi	 –	 zauważył	 Sadeas.	 –	 Tak wielu	 z	 nich	 przypomina	 pomniejszone	 wersje	 ciebie.	 Kłębki	 uczuć,	 zawinięte	 i obwiązane	 tak	 mocno,	 że	 robią	 się	 aż	 sztywne	 od	 nacisku.	 W	 pewnych	 kwestiach	 są tak	pewni	siebie,	a	w	innych	tacy	niepewni.

Dalinar	zacisnął	zęby.	W	co	ty	grasz,	Sadeasie?

Arcyksiążę	uśmiechnął	się,	nachylił	i	odezwał	cicho.

–	 Bardzo	 chcesz	 na	 mnie	 warknąć,	 prawda?	 Nawet	 za	 starych	 czasów	 nie

cierpiałeś,	 kiedy	 ktoś	 sugerował,	 że	 jesteś	 niepewny.	 Wtedy	 twoje	 niezadowolenie często	kończyło	się	tym,	że	głowy	toczyły	się	po	kamieniach.

–	 Zabiłem	 wielu,	 którzy	 nie	 zasługiwali	 na	 śmierć	 –	 powiedział	 Dalinar.	 –

Człowiek	nie	powinien	się	martwić,	że	straci	głowę,	bo	wypił	trochę	za	dużo	wina.

–	 Być	 może	 –	 odparł	 Sadeas.	 –	 Ale	 naprawdę	 nie	 chcesz	 tego	 wypuścić,	 jak	 to kiedyś	miałeś	w	zwyczaju?	Nie	wali	w	ciebie	od	środka,	jak	ktoś	uwięziony	w	wielkim bębnie?	Uderza,	wali,	próbuje	pazurami	wyrwać	się	na	zewnątrz?

–	Owszem	–	stwierdził	Dalinar.

To	chyba	zaskoczyło	Sadeasa.

–	A	Dreszcz,	Dalinarze?	Czy	wciąż	czujesz	Dreszcz?

Mężczyźni	 rzadko	 wspominali	 o	 Dreszczu,	 radości	 i	 pragnieniu	 bitwy.	 To	 była kwestia	prywatna.

–	 Czuję	 wszystko	 z	 tego,	 o	 czym	 wspominasz,	 Sadeasie	 –	 powiedział	 Dalinar, patrząc	 przed	 siebie.	 –	 Ale	 nie	 zawsze	 je	 uwalniam.	 Uczucia	 są	 tym,	 co	 definiuje człowieka,	 a	 panowanie	 nad	 nimi	 jest	 oznaką	 prawdziwej	 siły.	 Brak	 uczuć	 oznacza śmierć,	ale	działanie	pod	wpływem	każdego	uczucia	oznacza	bycie	dzieckiem.

–	To	mi	trąca	cytatem,	Dalinarze.	Z	książeczki	cnót	Gavilara,	jak	mniemam?

–	Tak.

–	Wcale	cię	nie	dręczy,	że	Świetliści	nas	zdradzili?

–	 Legendy.	 Odstępstwo	 jest	 wydarzeniem	 tak	 dawnym,	 że	 równie	 dobrze	 mogło

nastąpić	w	cieniodniach.	Co	tak	naprawdę	zrobili	Świetliści?	Dlaczego	to	zrobili?	Nie wiemy.

–	 Wiemy	 wystarczająco	 dużo.	 Wykorzystywali	 skomplikowane	 sztuczki,	 by

naśladować	 wielkie	 moce	 i	 udawać	 święte	 powołanie.	 Kiedy	 odkryto	 ich	 oszustwa, uciekli.

–	Ich	moce	nie	były	kłamstwem.	Były	prawdziwe.

–	 Ach	 tak?	 –	 Sadeas	 wydawał	 się	 rozbawiony.	 –	 I	 ty	 to	 wiesz?	 Właśnie

powiedziałeś,	 że	 to	 wydarzenie	 tak	 dawne,	 że	 równie	 dobrze	 mogło	 nastąpić	 w cieniodniach.	 Jeśli	 Świetliści	 mieli	 tak	 cudowne	 moce,	 to	 dlaczego	 nikt	 nie	 może	 ich odtworzyć?	Gdzie	się	podziały	te	nieprawdopodobne	zdolności?

–	Nie	wiem	–	odparł	cicho	Dalinar.	–	Może	po	prostu	nie	jesteśmy	już	ich	godni.

Sadeas	 prychnął,	 a	 Dalinar	 pożałował,	 że	 nie	 ugryzł	 się	 w	 język.	 Jedynym

dowodem	 było	 to,	 co	 widział	 w	 wizjach.	 A	 jednak,	 jeśli	 Sadeas	 coś	 umniejszał,	 on instynktownie	pragnął	tego	bronić.

Nie	mogę	sobie	na	to	pozwolić.	Muszę	się	skupić	na	nadchodzącej	bitwie.

–	 Sadeasie	 –	 powiedział,	 zdecydowany	 zmienić	 temat.	 –	 Musimy	 bardziej

współpracować,	żeby	zjednoczyć	obozy.	Teraz,	kiedy	zostałeś	Arcyksięciem	Informacji,

potrzebuję	twojej	pomocy.

–	W	czym?

–	W	zrobieniu	tego	co	konieczne.	Dla	dobra	Alethkaru.

–	 Właśnie	 to	 robię,	 przyjacielu	 –	 odparł	 Sadeas.	 –	 Zabijając	 Parshendich.

Zdobywając	 chwałę	 i	 bogactwo	 dla	 naszego	 królestwa.	 Szukając	 zemsty.	 Byłoby

najlepiej	 dla	 Alethkaru,	 gdybyś	 przestał	 marnować	 tak	 wiele	 czasu	 w	 obozie…	 i przestał	 gadać	 o	 ucieczce	 jak	 tchórz.	 Byłoby	 najlepiej	 dla	 Alethkaru,	 gdybyś	 zaczął

zachowywać	się	jak	mężczyzna.

–	 Dość,	 Sadeasie!	 –	 rzucił	 Dalinar,	 głośniej	 niż	 zamierzał.	 –	 Dałem	 ci	 pozwolenie, byś	nam	towarzyszył	w	celu	prowadzenia	śledztwa,	a	nie,	byś	ze	mnie	szydził.

Sadeas	pociągnął	nosem.

–	Ta	książka	zniszczyła	Gavilara.	Teraz	to	samo	robi	z	tobą.	Tak	często	słuchałeś

tych	 historii,	 że	 masz	 głowę	 pełną	 fałszywych	 ideałów.	 Nikt	 nigdy	 nie	 żył	 tak,	 jak twierdzi	Kodeks.

–	Ech.	–	Dalinar	machnął	ręką	i	ściągnął	wodze	Galanta.	–	Nie	mam	dziś	czasu	na

twoją	złośliwość,	Sadeasie.

Odjechał,	 wściekły	 na	 Sadeasa	 i	 jeszcze	 bardziej	 wściekły	 na	 siebie,	 że	 się	 nie opanował.

Przejechał	 przez	 most,	 gotując	 się	 i	 rozważając	 słowa	 dawnego	 przyjaciela.

Przypomniał	 sobie	 dzień,	 kiedy	 stał	 z	 bratem	 obok	 Niemożliwych	 Wodospadów	 w Kholinarze.

„Teraz	wszystko	wygląda	inaczej,	Dalinarze”,	powiedział	Gavilar.	„Widzę	to	teraz,

jak	nigdy	wcześniej.	Żałuję,	że	nie	mogę	ci	pokazać,	co	mam	na	myśli”.

Trzy	dni	później	zginął.

*

Dziesięć	uderzeń	serca.

Dalinar	 przymknął	 oczy,	 oddychając	 powoli	 i	 spokojnie,	 gdy	 za	 mostem

przygotowywali	się	do	ataku.	Zapomnieć	o	Sadeasie.	Zapomnieć	o	wizjach.	Zapomnieć

o	troskach	i	obawach.	Skupić	się	na	uderzeniach	serca.

W	 pobliżu	 chulle	 drapały	 skały	 twardymi,	 pokrytymi	 skorupą	 łapami.	 Pachnąc

wilgocią	 wiatr	 wiał	 mu	 w	 twarz.	 Tu	 zawsze	 pachniał	 wilgocią,	 w	 tych	 parnych burzowych	krainach.

Pancerze	 brzęczały,	 skóra	 trzeszczała.	 Dalinar	 uniósł	 głowę	 ku	 niebu,	 jego	 serce biło	głośno.	Płonące	białe	słońce	zabarwiło	mu	powieki	czerwienią.

Mężczyźni	przestępowali	z	nogi	na	nogę,	przeklinali,	wysuwali	miecze	z	pochew,

sprawdzali	 cięciwy.	 Wyczuwał	 ich	 napięcie,	 niepewność	 zmieszaną	 z	 ekscytacją.	 Z

ziemi	 wokół	 nich	 zaczęły	 się	 wyłaniać	 niecierpliwospreny,	 taśmy	 jednym	 końcem umocowane	 do	 kamienia,	 drugim	 unoszące	 się	 w	 powietrzu.	 Wśród	 nich	 bulgotały również	strachospreny.

–	Jesteś	gotów?	–	spytał	cicho	Dalinar.	Wypełniał	go	Dreszcz.

–	Tak	–	odparł	Adolin	skwapliwie.

–	 Nigdy	 nie	 narzekasz	 na	 sposób,	 w	 jaki	 atakujemy	 –	 stwierdził	 Dalinar,	 nie otwierając	oczu.	–	W	tej	kwestii	nigdy	mi	się	nie	sprzeciwiłeś.

–	 To	 najlepszy	 sposób.	 Oni	 są	 również	 moimi	 ludźmi.	 Jaki	 jest	 sens	 w	 byciu Odpryskowym,	jeśli	nie	prowadzi	się	natarcia?

Dziesiąte	uderzenie	serca	zabrzmiało	w	piersi	Dalinara	–	kiedy	przyzywał	Ostrze,

zawsze	 je	 słyszał,	 niezależnie	 od	 otaczającego	 go	 hałasu.	 Im	 szybciej	 mijały,	 tym prędzej	pojawiało	się	ostrze.	Innymi	słowy,	im	bardziej	nagląca	potrzeba,	tym	szybciej miało	się	broń	w	ręku.	To	zamierzone	czy	tylko	dziwaczny	przypadek?

W	jego	dłoni	pojawił	się	znajomy	ciężar	Dawcy	Przysięgi.

–	Ruszaj	–	powiedział	Dalinar,	otwierając	gwałtownie	oczy.

Opuścił	zasłonę,	Adolin	zrobił	to	samo,	Burzowe	Światło	sączyło	się	z	boków,	gdy

hełmy	 zatrzasnęły	 się	 i	 stały	 przezroczyste.	 Obaj	 wyskoczyli	 zza	 potężnego	 mostu	 –

jeden	Odpryskowy	po	każdej	stronie,	postać	niebieska	i	ciemnoszara.

Energia	 pancerza	 pulsowała	 w	 Dalinarze,	 gdy	 pędził	 po	 kamienistym	 gruncie,

machając	rękami	w	rytm	kroków.	Natychmiast	pojawił	się	deszcz	strzał,	wypuszczony

przez	 Parshendich	 klęczących	 po	 drugiej	 stronie	 rozpadliny.	 Dalinar	 uniósł	 ramię	 na wysokość	wizjera,	a	strzały	opadały	na	niego,	drapiąc	metal.	Niektóre	drzewce	pękały.

Miał	wrażenie,	że	biegnie	pośród	gradu.

Po	 prawej	 Adolin	 krzyknął,	 hełm	 tłumił	 jego	 głos.	 Gdy	 zbliżyli	 się	 do	 krawędzi, Dalinar	opuścił	rękę	mimo	strzał.	Musiał	ocenić	podejście.	Przepaść	znajdowała	się	w odległości	kilku	stóp.	Pancerz	dodał	mu	sił,	kiedy	dotarł	do	brzegu	rozpadliny.

I	skoczył.

Przez	 chwilę	 unosił	 się	 nad	 atramentową	 rozpadliną,	 jego	 peleryna	 łopotała,	 a strzały	 wypełniały	 powietrze	 wokół	 niego.	 Przypomniał	 sobie	 latającego	 Świetlistego z	 wizji.	 Ale	 to	 nie	 było	 nic	 mistycznego,	 jedynie	 typowy	 skok	 wspomagany	 przez Pancerz.	 Dalinar	 przeleciał	 nad	 rozpadliną	 i	 uderzył	 w	 ziemię	 po	 drugiej	 stronie.

Opuściwszy	Ostrze,	jednym	ciosem	powalił	trzech	Parshendich.

Ich	 oczy	 poczerniały	 i	 zadymiły,	 gdy	 padali.	 Znów	 się	 zamachnął.	 Odcięte	 przez jego	 ostrze	 odłamki	 pancerzy	 i	 broni	 wylatywały	 w	 powietrze,	 gdzie	 jeszcze	 przed chwilą	 leciały	 strzały.	 Jak	 zawsze,	 broń	 Dalinara	 rozcinała	 wszystko	 co	 nieożywione, lecz	gdy	dotykała	ciała,	rozmywała	się,	jakby	zmieniając	się	w	mgłę.

Przez	 to,	 w	 jaki	 sposób	 reagowała	 na	 ciało	 i	 bez	 problemów	 rozcinała	 stal, Dalinar	miał	czasem	wrażenie,	że	posługuje	się	klingą	z	dymu.	Jak	długo	utrzymywał

Ostrze	 w	 ruchu,	 nie	 mogło	 utknąć	 w	 szczelinie	 ani	 zostać	 zatrzymane	 przez	 ciężar tego,	co	przecinało.

Dalinar	 obrócił	 się	 na	 pięcie,	 zakreślając	 Ostrzem	 linię	 śmierci.	 Przecinał	 dusze przeciwników,	 a	 Parshendi	 padali	 martwi	 na	 ziemię	 u	 jego	 stóp.	 Później	 kopnął, ciskając	 trupem	 w	 twarze	 pobliskich	 wrogów.	 Kilka	 kolejnych	 kopniaków	 i	 trupy wzniosły	się	w	powietrze	–	wspomagane	Pancerzem	kopnięcie	mogło	swobodnie	rzucić ciało	na	odległość	trzydziestu	stóp	–	a	wokół	niego	pozostała	pusta	przestrzeń.

Adolin	 uderzył	 o	 płaskowyż	 w	 pobliżu,	 zawirował	 i	 przyjął	 Postawę	 Dymu.

Uderzył	 ramieniem	 w	 grupę	 łuczników,	 odrzucając	 ich	 do	 tyłu,	 a	 część	 spychając	 w rozpadlinę.	 Chwyciwszy	 Ostrze	 Odprysku	 obiema	 rękami,	 zatoczył	 łuk	 podobnie	 jak Dalinar	przed	nim,	powalając	sześciu	wrogów.

Parshendi	 śpiewali,	 a	 wielu	 z	 nich	 miało	 brody,	 w	 których	 świeciły	 małe

nieoszlifowane	 klejnoty.	 Parshendi	 zawsze	 śpiewali	 podczas	 walki,	 a	 te	 pieśni zmieniały	 się	 w	 miarę,	 jak	 odrzucali	 łuki,	 wyciągali	 topory,	 miecze	 lub	 maczugi	 i rzucali	się	na	dwóch	Odpryskowych.

Dalinar	 ustawił	 się	 w	 optymalnej	 odległości	 od	 Adolina,	 pozwalając,	 by	 syn

chronił	 jego	 ślepe	 punkty,	 ale	 nie	 zbliżając	 się	 za	 bardzo.	 Dwaj	 Odpryskowi	 walczyli, wciąż	 w	 pobliżu	 krawędzi	 rozpadliny,	 powalając	 Parshendich,	 którzy	 rozpaczliwie próbowali	ich	odepchnąć,	wykorzystując	przewagę	liczebną.	To	była	ich	jedyna	szansa, by	 pokonać	 Odpryskowych.	 Dalinar	 i	 Adolin	 pozostali	 sami,	 bez	 straży	 honorowej.

Upadek	z	tej	wysokości	z	pewnością	zabiłby	nawet	człowieka	w	Pancerzu.

Wypełnił	 go	 Dreszcz,	 jakże	 słodki.	 Dalinar	 kopniakiem	 odepchnął	 kolejnego

trupa,	 choć	 nie	 potrzebował	 dodatkowej	 przestrzeni.	 Już	 wcześniej	 zauważyli,	 że Parshendi	wpadali	w	furie,	kiedy	ruszano	ich	zmarłych.	Kopnął	następne	ciało,	szydząc z	nich,	skłaniając	ich	do	walki	w	parach,	co	często	praktykowali.

Ciął	w	stronę	zbliżającej	się	grupki,	śpiewającej	głosami	pełnymi	gniewu	o	tym,

co	 zrobił	 ich	 zmarłym.	 W	 pobliżu	 Adolin	 zaczął	 zadawać	 ciosy	 pięścią,	 gdy	 Parshendi zbliżyli	się	za	bardzo	–	lubił	tę	taktykę,	zmieniał	chwyt	na	mieczu,	raz	obiema	rękami, raz	jedną.	Trupy	Parshendich	latały	we	wszystkie	strony,	kości	i	pancerze	zmiażdżone ciosami,	 pomarańczowa	 krew	 plamiła	 skały.	 Po	 chwili	 Adolin	 wrócił	 do	 Ostrza	 i kopniakiem	odrzucił	trupa.

Dreszcz	przepełniał	Dalinara,	dodając	mu	siły,	koncentracji	i	mocy.	Chwała	bitwy

stała	 się	 potężna.	 Zbyt	 długo	 trzymał	 się	 od	 tego	 z	 dala.	 Teraz	 widział	 to	 jasno.

Naprawdę	musieli	atakować	mocniej,	zdobywać	kolejne	płaskowyże	i	serca	klejnotów.

Był	Czarnym	Cierniem.	Siłą	natury,	niepowstrzymaną.	Wcieloną	śmiercią.

Nagle	poczuł	ukłucie	potężnej	odrazy,	mdłości	tak	silne,	że	aż	sapnął.	Poślizgnął

się,	częściowo	na	plamie	krwi,	lecz	częściowo	dlatego,	że	zmiękły	mu	kolana.

Leżące	przed	nim	trupy	stały	się	nagle	koszmarnym	widokiem.	Oczy	wypalone	jak

węgle.	 Ciała	 bezwładne	 i	 potrzaskane,	 kości	 zmiażdżone	 ciosami	 Adolina.	 Głowy

roztrzaskane,	krew,	mózg	i	wnętrzności	rozlane	wokół	nich.	Cóż	za	rzeź,	cóż	za	śmierć.

Dreszcz	zniknął.

Jak	człowiek	mógł	się	tym	cieszyć?

Parshendi	 ruszyli	 w	 jego	 stronę.	 Adolin	 znalazł	 się	 przy	 nim	 w	 jednej	 chwili, atakując	 z	 większą	 wprawą	 niż	 jakikolwiek	 inny	 znany	 Dalinarowi	 mężczyzna.

Chłopak	był	geniuszem	Ostrza,	artystą	farby	o	jednym	tylko	odcieniu.	Uderzał	celnie,

zmuszając	Parshendich	do	wycofania	się.	Dalinar	potrząsnął	głową	i	przyjął	postawę.

Zmusił	się	do	dalszej	walki,	a	gdy	znów	zaczął	wypełniać	go	Dreszcz,	przyjął	go	z

wahaniem.	 Dziwne	 mdłości	 ustąpiły,	 a	 bitewne	 odruchy	 przejęły	 nad	 nim	 kontrolę.

Rzucił	się	w	stronę	natarcia	Parshendich,	zadając	Ostrzem	szerokie,	agresywne	ciosy.

Potrzebował	tego	zwycięstwa.	Dla	siebie,	dla	Adolina,	dla	ich	ludzi.	Dlaczego	był

tak	przerażony?	Parshendi	zamordowali	Gavilara.	Miał	prawo	ich	zabijać.

Był	żołnierzem.	Walka	była	jego	zadaniem.	I	wykonywał	je	dobrze.

Nacierająca	 jednostka	 Parshendich	 załamała	 się	 pod	 jego	 atakiem,	 rozpraszając się	 i	 wycofując	 w	 stronę	 głównych	 sił,	 które	 w	 pośpiechu	 formowały	 szyki.	 Dalinar cofnął	się	i	odkrył,	że	patrzy	na	otaczające	go	trupy	i	ich	poczerniałe	oczy.	Znad	kilku nadal	unosił	się	dym.

Powróciły	mdłości.

Życie	 kończyło	 się	 tak	 szybko.	 Odpryskowy	 był	 wcielonym	 zniszczeniem,

najpotężniejszą	siłą	na	polu	bitwy.	„Niegdyś	te	bronie	oznaczały	ochronę”,	rozległ	się głos	w	jego	głowie.

Trzy	 mosty	 uderzyły	 w	 ziemię	 w	 odległości	 kilku	 stóp	 i	 po	 chwili	 przejechała przez	 nie	 kawaleria,	 prowadzona	 przez	 niskiego	 Ilamara.	 W	 powietrzu	 zatańczyło kilka	prawie	niewidocznych	wiatrosprenów.	Adolin	zawołał	swojego	konia,	ale	Dalinar jedynie	stał,	 gapiąc	się	 na	trupy.	 Krew	Parshendich	 była	pomarańczowa	 i	 śmierdziała stęchlizną.	Jednak	ich	twarze	–	marmurkowe,	czarne	i	białe	lub	czerwone	–	wydawały się	takie	ludzkie.	Dalinara	praktycznie	wychowywała	parshmeńska	niańka.

„Życie	ponad	śmiercią”.

Czym	był	ten	głos?

Spojrzał	 ponad	 rozpadliną	 w	 stronę	 Sadeasa,	 który	 wraz	 z	 orszakiem	 siedział

bezpiecznie	 poza	 zasięgiem	 strzał.	 Dalinar	 wyczuwał	 niezadowolenie	 w	 postawie byłego	przyjaciela.	Dalinar	i	Adolin	ryzykowali,	podejmując	się	niebezpiecznego	skoku przez	 rozpadlinę.	 Atak	 w	 sposób	 zapoczątkowany	 przez	 Sadeasa	 kosztowałby	 życie większej	 liczby	 żołnierzy.	 Ale	 ilu	 ludzi	 straciłaby	 armia	 Dalinara,	 gdyby	 jeden	 z	 jej Odpryskowych	został	zepchnięty	w	przepaść?

Galant	 przegalopował	 przez	 most	 obok	 szeregu	 żołnierzy,	 którzy	 przywitali

ryshadyjskiego	 wiwatami.	 Zwolnił	 obok	 Dalinara,	 który	 chwycił	 za	 wodze.	 Teraz	 był

potrzebny.	Jego	ludzie	walczyli	i	umierali,	to	nie	był	czas	na	żal	i	wątpliwości.

Z	pomocą	Pancerza	wskoczył	na	koński	grzbiet,	po	czym	unosząc	wysoko	Ostrze,

ruszył	do	ataku,	by	zabijać	dla	swoich	ludzi.	Nie	o	to	walczyli	Świetliści,	lecz	było	to coś.

*

Zwyciężyli	w	bitwie.

Dalinar	cofnął	się,	czując	zmęczenie,	gdy	Adolin	wziął	na	siebie	zaszczyt	zdobycia

serca	 klejnotu.	 Poczwarka	 wyglądała	 jak	 ogromny,	 podłużny	 skałopąk,	 wysoki	 na

piętnaście	 stóp	 i	 przymocowany	 do	 nierównych	 skał	 czymś,	 co	 wyglądało	 jak	 krem.

Wszędzie	 wokół	 niej	 leżały	 trupy,	 niektóre	 ludzkie,	 inne	 należące	 do	 Parshendich.

Parshendi	próbowali	szybko	się	do	niej	dostać	i	uciec,	ale	udało	im	się	zrobić	jedynie kilka	pęknięć	w	skorupie.

Tu,	 wokół	 poczwarki,	 trwała	 najbardziej	 gorączkowa	 walka.	 Dalinar	 oparł	 się	 o skalną	 półkę	 i	 zdjął	 hełm,	 wystawiając	 spoconą	 głowę	 na	 chłodny	 wiatr.	 Słońce znajdowało	się	nad	jego	głową	–	bitwa	trwała	około	dwóch	godzin.

Adolin	 pracował	 skutecznie,	 Ostrzem	 Odprysku	 odcinając	 kawał	 skorupy

poczwarki.	 Następnie	 zręcznie	 wbił	 je	 w	 środek,	 zabijając	 przeobrażającego	 się stwora,	 ale	 pozostając	 w	 bezpiecznej	 odległości	 od	 serca	 klejnotu.	 Żołnierze wiwatowali,	kiedy	wyciągnął	ostrze,	a	chwałospreny	unosiły	się	wokół	całej	armii	jak setki	świetlistych	kul.

Dalinar	 odszedł,	 trzymając	 hełm	 lewą	 dłonią.	 Przeszedł	 po	 polu	 bitwy,	 mijając chirurgów	zajmujących	się	rannymi	i	oddziały,	których	zadaniem	było	zaniesienie	ciał

na	 drugą	 stronę	 rozpadliny.	 Tam	 czekały	 na	 nich	 sanie	 ciągnięte	 przez	 chulle,	 by zabitych	można	było	stosownie	spalić	w	obozie.

Trupów	 Parshendich	 leżało	 bardzo	 wiele.	 Patrząc	 na	 nie	 teraz,	 nie	 czuł

obrzydzenia	ani	ekscytacji.	Jedynie	wyczerpanie.

Brał	 udział	 w	 bitwach	 dziesiątki,	 może	 setki	 razy.	 Nigdy	 wcześniej	 nie	 czuł	 się tak	jak	tego	dnia.	Obrzydzenie	go	rozproszyło,	a	to	mogło	doprowadzić	go	do	śmierci.

Bitwa	nie	była	czasem	na	rozważania,	należało	się	skupić	na	tym,	co	się	działo.

Przez	całą	bitwę	Dreszcz	wydawał	się	stłumiony	i	Dalinar	nie	walczył	tak	dobrze

jak	 kiedyś.	 Walka	 powinna	 oczyścić	 jego	 umysł,	 a	 stało	 się	 coś	 odwrotnego	 –	 jego problemy	wydawały	się	spotęgowane.	Krwi	przodków	moich,	pomyślał,	wspinając	się na	szczyt	niewielkiego	pagórka.	Co	się	ze	mną	dzieje?

Jego	 słabość	 tego	 dnia	 wydawała	 się	 ostatnim	 i	 najsilniejszym	 argumentem	 za tym,	 co	 Adolin	 –	 i,	 w	 rzeczy	 samej,	 wielu	 innych	 –	 mówił	 o	 nim.	 Stał	 na	 szczycie wzgórza,	spoglądając	na	wschód,	w	stronę	Źródła.	Jego	oczy	często	zwracały	się	w	tym kierunku.	Dlaczego?	Co	takiego…

Zamarł,	 zauważając	 na	 pobliskim	 płaskowyżu	 grupę	 Parshendich.	 Jego

zwiadowcy	 obserwowali	 ich	 uważnie	 –	 to	 była	 armia,	 którą	 odepchnęli	 ludzie

Dalinara.	 Choć	 zabili	 dziś	 wielu	 Parshendich,	 przeważająca	 większość	 uciekła, wycofując	 się,	 kiedy	 zorientowali	 się,	 że	 bitwa	 została	 przegrana.	 To	 był	 jeden	 z powodów,	 dlaczego	 wojna	 trwała	 tak	 długo.	 Parshendi	 znali	 pojęcie	 strategicznego odwrotu.

Armia	 stała	 w	 szyku,	 żołnierze	 ustawieni	 w	 parach.	 Na	 ich	 czele	 stał	 dowódca, potężny	Parshendi	w	migoczącej	zbroi.	Pancerz	Odprysku.	Nawet	z	tej	odległości	łatwo było	zauważyć	różnicę	między	nim	a	czymś	bardziej	przyziemnym.

Odpryskowy	nie	brał	udziału	w	samej	bitwie.	Dlaczego	przybył	teraz?	Czy	dotarł

na	miejsce	za	późno?

Opancerzona	 postać	 odwróciła	 się,	 a	 wraz	 z	 nią	 reszta	 Parshendich.	 Odeszli, przeskakując	 przez	 rozpadlinę,	 i	 uciekli	 w	 stronę	 nieznanej	 kryjówki	 pośrodku Równin.



Jeśli	cokolwiek	z	tego,	co	powiedziałem,	ma	dla	Ciebie	choć	odrobinę	sensu,	ufam, że	ich	odwołasz.	A	może	mógłbyś	mnie	zaskoczyć	i	poprosić	ich,	żeby	dla	odmiany	zrobili coś	pożytecznego.

Kaladin	 przepchnął	 się	 w	 stronę	 sklepu	 aptekarza,	 drzwi	 zamknęły	 się	 za	 nim	 z trzaskiem.	Jak	poprzednio,	starszy	mężczyzna	udawał,	że	jest	słaby,	i	kuśtykał	o	lasce, aż	rozpoznał	Kaladina.	Wtedy	się	wyprostował.

–	Ach,	to	ty.

To	 były	 dwa	 długie	 dni.	 Dni	 spędzone	 na	 pracy	 i	 ćwiczeniach	 –	 Teft	 i	 Skała ćwiczyli	 teraz	 razem	 z	 nim	 –	 a	 wieczory	 przy	 pierwszej	 rozpadlinie.	 Najpierw wyciągali	 pędy	 z	 ukrycia	 w	 szczelinie,	 a	 później	 wyciskali	 je.	 Poprzedniego	 wieczoru Gaz	widział,	jak	tam	idą,	i	bez	wątpienia	był	podejrzliwy.	Nic	nie	mógł	na	to	poradzić.

Tego	dnia	 most	numer	 cztery	został	 wezwany	na	 wyprawę.	Na	 szczęście,	 dotarli

przed	 Parshendimi	 i	 żadna	 z	 drużyn	 mostowych	 nie	 straciła	 ani	 jednego	 człowieka.

Oddziałom	 Alethich	 nie	 poszło	 tak	 dobrze.	 Ich	 szeregi	 w	 końcu	 ugięły	 się	 przed natarciem	 Parshendich	 i	 drużyny	 mostowe	 były	 zmuszone	 poprowadzić	 zmęczonych, wściekłych	i	pokonanych	żołnierzy	z	powrotem	do	obozu.

Kaladin	 miał	 oczy	 czerwone	 ze	 zmęczenia	 po	 nocnej	 pracy	 nad	 pędami.	 Ciągle burczało	 mu	 w	 żołądku,	 gdyż	 dzielił	 się	 posiłkami	 z	 dwoma	 rannymi	 i	 sam	 jadł	 za mało.	 Ale	 to	 miało	 się	 skończyć.	 Aptekarz	 wrócił	 za	 ladę,	 a	 Kaladin	 podszedł	 do	 niej.

Syl	wpadła	do	pomieszczenia,	wstęga	światła	w	połowie	lotu	zmieniła	się	w	kobietę.

Zrobiła	salto	jak	akrobatka	i	wdzięcznie	wylądowała	na	blacie.

–	Czego	potrzebujesz?	–	spytał	aptekarz.	–	Więcej	bandaży?	Cóż,	mógłbym…

Przerwał,	 kiedy	 Kaladin	 postawił	 na	 ladzie	 średniej	 wielkości	 flaszkę.	 Miała popękaną	szyjkę,	 ale	korek	 nie	wypadał.	 Wyjął	go,	 ukazując	znajdujący	 się	 wewnątrz mleczny	 sok	 guzowca.	 To,	 co	 zebrali	 na	 początku,	 wykorzystał	 do	 leczenia	 Leytena, Dabbida	i	Hobbera.

–	 Co	 to	 takiego?	 –	 spytał	 stary	 aptekarz,	 poprawiając	 okulary	 i	 pochylając	 się.	 –

Chcesz	się	ze	mną	napić?	Już	z	tego	nie	korzystam.	Wywołuje	niestrawność.

–	To	nie	trunek.	To	sok	guzowca.	Powiedziałeś,	że	jest	drogi.	To	ile	mi	dasz	za	to?

Aptekarz	zamrugał,	nachylił	się	i	powąchał	zawartość.

–	Skąd	to	masz?

–	Zebrałem	z	roślin	wyrastających	wokół	obozu.

Aptekarz	spochmurniał.	Wzruszył	ramionami.

–	Obawiam	się,	że	jest	bezwartościowy.

–	Co	takiego?!

–	Dzikie	ziele	nie	jest	wystarczająco	mocne.	–	Aptekarz	ponownie	włożył	korek.	W

budynek	 uderzył	 podmuch	 silnego	 wiatru,	 wpadł	 szparą	 pod	 drzwiami	 i	 zmieszał

aromaty	 licznych	 proszków	 i	 toników.	 –	 Jest	 bezużyteczny.	 Mogę	 dać	 ci	 dwie	 czyste marki,	a	i	tak	będzie	to	wyjątkowa	hojność	z	mojej	strony.	Wydestyluję	go	i	jeśli	będę miał	szczęście,	uzyskam	kilka	łyżek.

Dwie	marki!	–	pomyślał	z	rozpaczą	Kaladin.	Po	trzech	dniach	pracy,	wysiłku	całej

naszej	 trójki	 i	 spaniu	 po	 parę	 godzin?	 Wszystko	 dla	 czegoś	 wartego	 wypłaty	 z	 kilku dni?

Ale	 nie.	 Sok	 zadziałał	 na	 ranę	 Leytena,	 zgniłospreny	 uciekły,	 a	 zakażenie

zniknęło.	 Kaladin	 zmrużył	 oczy,	 kiedy	 aptekarz	 wyciągnął	 dwie	 marki	 z	 sakiewki	 i położył	je	na	stole.	Jak	wiele	kul,	tak	i	one	było	nieco	spłaszczone	z	jednej	strony,	żeby nie	mogły	się	odtoczyć.

–	 Właściwie	 –	 powiedział	 aptekarz,	 drapiąc	 się	 po	 brodzie	 –	 dam	 ci	 trzy.	 –

Wyciągnął	 jeszcze	 jedną	 markę.	 –	 Nie	 chciałbym,	 żeby	 cały	 twój	 wysiłek	 poszedł	 na marne.

–	 Kaladinie	 –	 odezwała	 się	 Syl,	 wpatrując	 się	 w	 aptekarza.	 –	 On	 jest	 czymś zdenerwowany.	Chyba	kłamie.

–	Wiem	–	stwierdził	Kaladin.

–	 Co	 takiego?	 –	 spytał	 aptekarz.	 –	 Cóż,	 jeśli	 wiesz,	 że	 jest	 bezwartościowy, dlaczego	poświęciłeś	mu	tyle	wysiłku?	–	Wyciągnął	rękę	po	butelkę.

Kaladin	chwycił	jego	dłoń.

–	 Nie	 wiem,	 czy	 wiesz,	 ale	 z	 każdego	 pędu	 wycisnęliśmy	 po	 dwie	 krople	 albo	 i więcej.

Aptekarz	zmarszczył	czoło.

–	 Poprzednim	 razem	 –	 mówił	 dalej	 Kaladin	 –	 powiedziałeś	 mi,	 że	 będę	 miał

szczęście,	 jeśli	 uzyskam	 jedną	 kroplę	 z	 pędu.	 Mówiłeś,	 że	 to	 dlatego	 sok	 z	 guzowca jest	tak	drogi.	Nic	nie	wspominałeś	o	tym,	że	„dzikie”	rośliny	są	słabsze.

–	Cóż,	nie	sądziłem,	że	pójdziesz	je	zbierać	i…	–	Zamilkł,	gdy	Kaladin	spojrzał	mu

w	oczy.

–	Armia	nie	wie,	prawda?	–	spytał	młodzieniec.	–	Nie	są	świadomi	tego,	jak	cenne

są	te	rośliny.	Ty	je	zbierasz,	sprzedajesz	sok	i	zarabiasz	majątek,	bo	wojsko	potrzebuje mnóstwa	środków	odkażających.

Stary	aptekarz	zaklął	i	cofnął	rękę.

–	Nie	wiem,	o	czym	mówisz.

Kaladin	zabrał	flaszkę.

–	A	jeśli	pójdę	do	namiotu	uzdrowicieli	i	powiem	im,	skąd	to	mam?

–	Odbiorą	ci	ją!	–	powiedział	mężczyzna	z	naciskiem.	–	Nie	bądź	głupcem.	Nosisz

piętno	niewolnika,	chłopcze.	Pomyślą,	że	go	ukradłeś.

Kaladin	odwrócił	się,	jakby	chciał	odejść.

–	Dam	ci	niebieską	markę	–	stwierdził	aptekarz.	–	To	połowa	tego,	ile	bym	dostał

za	to	od	wojskowych.

Kaladin	odwrócił	się.

–	Liczysz	sobie	dwie	niebieskie	marki	za	coś,	co	da	się	zebrać	w	ciągu	zaledwie

paru	dni?

–	 Nie	 tylko	 ja	 –	 odparł	 aptekarz	 z	 ponurą	 miną.	 –	 Każdy	 z	 aptekarzy	 liczy	 tyle samo.	Zebraliśmy	się	i	ustaliliśmy	uczciwą	cenę.

–	Jak	to	może	być	uczciwa	cena?

–	 Musimy	 się	 tu	 utrzymać,	 w	 tym	 zapomnianym	 przez	 Wszechmocnego	 kraju!

Wszystko	kosztuje,	budowa	sklepu,	utrzymanie,	opłacenie	strażników.

Sięgnął	 do	 sakiewki	 i	 wyciągnął	 kulę	 emanującą	 błękitnym	 światłem.	 Szafirowa kula	 była	 warta	 dwadzieścia	 pięć	 razy	 tyle	 co	 diamentowa.	 Jeśli	 Kaladin	 zarabiał

diamentową	 markę	 dziennie,	 niebieska	 marka	 warta	 była	 tyle,	 ile	 zarabiał	 w	 ciągu połowy	miesiąca.	Oczywiście,	zwykły	ciemnooki	żołnierz	zarabiał	pięć	czystych	marek dziennie,	więc	dla	niego	byłyby	to	tygodniowe	zarobki.

Niegdyś	 nie	 byłaby	 to	 wielka	 suma	 dla	 Kaladina.	 Teraz	 wydawała	 mu	 się

majątkiem.	Mimo	to,	zawahał	się.

–	Powinienem	cię	wydać.	Ludzie	umierają	z	twojego	powodu.

–	Wcale	nie	–	sprzeciwił	się	aptekarz.	–	Arcyksiążąt	na	to	stać,	biorąc	pod	uwagę,

ile	 zarabiają	 na	 płaskowyżach.	 Dostarczamy	 im	 butelki	 soku,	 kiedy	 tylko	 ich potrzebują.	 Jeśli	 nas	 wydasz,	 pozwolisz	 jedynie	 potworom	 w	 rodzaju	 Sadeasa zachować	kilka	kul	w	kieszeniach!

Aptekarz	 zaczął	 się	 pocić.	 Kaladin	 zagrażał	 jego	 interesom	 na	 Strzaskanych

Równinach.	 A	 ponieważ	 sok	 był	 źródłem	 tak	 wielkich	 dochodów,	 to	 mogło	 się	 zrobić bardzo	niebezpiecznie.	Ludzi	zabijano	dla	zachowania	takich	tajemnic.

–	 Napełnić	 kieszeń	 twoją	 albo	 oświeconych	 –	 stwierdził	 Kaladin.	 –	 Z	 taką	 logiką nie	 mogę	 się	 kłócić.	 –	 Postawił	 butelkę	 z	 powrotem	 na	 ladzie.	 –	 Zgadzam	 się	 na	 taki układ,	pod	warunkiem,	że	dorzucisz	trochę	bandaży.

–	Dobrze	–	powiedział	aptekarz,	rozluźniając	się.	–	Ale	trzymaj	się	z	dala	od	ziela.

Dziwne,	 że	 udało	 ci	 się	 znaleźć	 w	 pobliżu	 jakieś,	 które	 nie	 zostało	 już	 zebrane.	 Moi robotnicy	mają	coraz	trudniejsze	zadanie.

Nie	mają	wiatrosprena,	który	wskazuje	im	drogę.

–	To	dlaczego	chcesz	mnie	zniechęcić?	Mógłbym	przynieść	ci	więcej.

–	No	tak,	ale…	–	zaczął	mówić	aptekarz.

–	Jest	 taniej,	 jeśli	 robisz	 to	 sam	 –	 dokończył	 Kaladin,	 nachylając	 się.	 –	 Ale	 w	 ten sposób	 będziesz	 bezpieczniejszy.	 Ja	 dostarczam	 sok	 i	 biorę	 za	 to	 jedną	 niebieską markę.	 Jeśli	 jasnoocy	 odkryją	 kiedyś,	 co	 robili	 aptekarze,	 ty	 możesz	 utrzymywać,	 że byłeś	 nieświadomy…	 wiesz	 tylko,	 że	 jakiś	 mostowy	 sprzedawał	 ci	 sok,	 a	 ty odsprzedawałeś	go	armii	z	rozsądną	marżą.





Starszemu	mężczyźnie	wyraźnie	to	odpowiadało.

–	 Cóż,	 może	 nie	 będę	 zadawać	 zbyt	 wiele	 pytań,	 w	 jaki	 sposób	 go	 zebrałeś.	 To twoja	sprawa,	młody	człowieku.	Twoja	sprawa…

Podreptał	 na	 tył	 sklepu	 i	 wrócił	 z	 pudełkiem	 bandaży.	 Kaladin	 przyjął	 je	 i	 bez słowa	wyszedł	ze	sklepu.

–	 Nie	 martwisz	 się?	 –	 spytała	 Syl,	 unosząc	 się	 obok	 jego	 głowy,	 gdy	 wyszedł	 na popołudniowe	słońce.	–	Jeśli	Gaz	odkryje,	co	robisz,	będziesz	miał	kłopoty.

–	 A	 co	 jeszcze	 mogą	 mi	 zrobić?	 –	 spytał	 Kaladin.	 –	 Wątpię,	 by	 uznali	 to	 za zbrodnię	zasługującą	na	wywieszenie.

Syl	 obejrzała	 się	 za	 siebie,	 zmieniając	 się	 w	 chmurkę	 z	 niewielkimi	 zarysami kobiecej	postaci.

–	Nie	umiem	ocenić,	czy	to	nieuczciwe,	czy	nie.

–	 To	 nie	 jest	 nieuczciwe,	 to	 interesy.	 –	 Skrzywił	 się.	 –	 Tak	 samo	 sprzedaje	 się lawisowe	ziarno.	Rolnicy	je	uprawiają	i	sprzedają	za	odłamki	kupcom,	którzy	wiozą	je do	miast	i	sprzedają	innym	kupcom,	którzy	następnie	sprzedają	je	klientom	cztery	do pięciu	razy	drożej	niż	wynosiła	pierwotna	cena.

–	 To	 dlaczego	 czułeś	 się	 z	 tym	 źle?	 –	 spytała	 Syl,	 marszcząc	 czoło,	 gdy	 omijali grupkę	żołnierzy.

Jeden	z	nich	rzucił	pestką	pala	w	głowę	Kaladina.	Żołnierze	zaczęli	się	śmiać.

Kaladin	rozmasował	skroń.

–	Ze	względu	na	ojca	wciąż	mam	dziwne	skrupuły	związane	z	braniem	pieniędzy

za	opiekę	medyczną.

–	Wydaje	mi	się,	że	był	bardzo	szczodrym	człowiekiem.

–	Co	mu	nie	pomogło.

Oczywiście,	 w	 pewnym	 sensie	 Kaladin	 był	 równie	 ciężkim	 przypadkiem.	 W

pierwszych	 dniach	 niewoli	 oddałby	 niemal	 wszystko,	 by	 móc	 chodzić	 tak	 swobodnie jak	teraz.	Granice	obozu	były	patrolowane,	ale	skoro	udało	mu	się	przemycić	guzowca do	środka,	z	pewnością	znalazłby	sposób,	żeby	się	wyślizgnąć.

Ta	szafirowa	marka	oznaczała,	że	miał	pieniądze	nawet	na	drogę.	Owszem,	wciąż

nosił	 piętno	 niewolnika,	 ale	 chwila	 bolesnej	 pracy	 z	 nożem	 mogłaby	 zmienić	 je	 w

„bitewną	 bliznę”.	 Mówił	 i	 walczył	 jak	 żołnierz,	 więc	 wyglądałoby	 to	 wiarygodnie.

Uznaliby	go	za	dezertera,	ale	z	tym	mógł	żyć.

Taki	 był	 jego	 plan	 przez	 większość	 z	 ostatnich	 miesięcy	 niewoli,	 ale	 nigdy	 nie miał	środków.	Potrzebował	pieniędzy,	by	wyruszyć	w	drogę	i	znaleźć	się	wystarczająco daleko	od	terenów,	na	których	krążyłby	jego	opis.	Pieniędzy,	by	kupić	sobie	nocleg	w gorszej	 dzielnicy,	 gdzie	 nikt	 nie	 zadawałby	 pytań	 i	 gdzie	 mógłby	 wyleczyć	 zadaną własną	ręką	ranę.

Poza	tym,	zawsze	byli	inni.	Dlatego	zostawał	i	próbował	wydostać	jak	największą

liczbę.	Za	każdym	razem	zawodził.	I	znów	to	robił.

–	Kaladinie?	–	spytała	Syl	znad	jego	ramienia.	–	Wydajesz	się	bardzo	poważny.	O

czym	myślisz?

–	Zastanawiam	się,	czy	powinienem	uciec.	Wydostać	się	z	tego	przeklętego	przez

burzę	obozu	i	zacząć	nowe	życie.

Syl	milczała	przez	chwilę.

–	 Życie	 tu	 jest	 ciężkie	 –	 powiedziała	 w	 końcu.	 –	 Nie	 sądzę,	 by	 ktokolwiek	 mógł

mieć	do	ciebie	pretensje.

Skała	miałby,	pomyślał.	I	Teft.	Męczyli	się,	żeby	zdobyć	ten	sok.	Nie	wiedzieli,	ile

jest	 wart,	 myśleli,	 że	 chodzi	 o	 wyleczenie	 chorych.	 Gdyby	 uciekł,	 zdradziłby	 ich.

Porzuciłby	mostowych.

Spadaj,	 głupcze,	 pomyślał	 Kaladin	 do	 siebie.	 Nie	 uratujesz	 tych	 mostowych.	 Tak

jak	nie	uratowałeś	Tiena.	Powinieneś	uciekać.

–	I	co	wtedy?	–	wyszeptał.

Syl	odwróciła	się	w	jego	stronę.

–	Słucham?

Gdyby	 uciekł,	 co	 by	 z	 tego	 miał?	 Pracował	 za	 odłamki	 w	 zakamarkach	 jakiegoś rozkładającego	się	miasta?	Nie.

Nie	 mógł	 ich	 opuścić.	 Tak	 jak	 nigdy	 nie	 umiał	 opuścić	 nikogo,	 kto	 jego	 zdaniem go	potrzebował.	Musiał	ich	chronić.	Musiał.

Dla	Tiena.	I	własnego	zdrowia	umysłowego.

*

–	Służba	w	rozpadlinie	–	powiedział	Gaz,	spluwając	w	bok.	Plwocina	miała	czarny

odcień	od	yammy,	którą	żuł.

–	Co	takiego?

Sprzedawszy	 sok	 z	 guzowca,	 Kaz	 odkrył,	 że	 Gaz	 zmienił	 przydział	 pracy	 mostu numer	 cztery.	 Nie	 musieli	 dyżurować	 w	 oczekiwaniu	 na	 dźwięk	 rogów	 –	 wyprawa poprzedniego	dnia	zwalniała	ich	z	tego	obowiązku.	Miast	tego	mieli	zostać	wysłani	do kuźni	Sadeasa,	by	nosić	sztaby	i	inne	elementy	wyposażenia.

To	brzmiało	jak	ciężka	praca,	ale	w	rzeczywistości	było	najłatwiejszym	zadaniem,

jakie	mogli	otrzymać	mostowi.	Kowale	uważali,	że	nie	potrzebują	dodatkowych	rąk	do

pracy.	 Albo	 też	 zakładali,	 że	 niezgrabni	 mostowi	 będą	 im	 wchodzić	 w	 drogę.	 Podczas dyżuru	w	kuźni	pracowało	się	przez	parę	godzin,	a	przez	resztę	leniuchowało.

Gaz	stał	obok	Kaladina	w	promieniach	popołudniowego	słońca.

–	Widzisz	–	powiedział	sierżant	–	tamtego	dnia	dałeś	mi	do	myślenia.	Nikt	się	nie

przejmuje,	jeśli	most	numer	cztery	dostaje	niesprawiedliwe	przydziały	pracy.	Wszyscy

nienawidzą	służby	w	rozpadlinie.	Uznałem,	że	was	to	nie	będzie	obchodzić.

–	Ile	ci	zapłacili?	–	spytał	Kaladin,	robiąc	krok	naprzód.

–	 Niech	 cię	 burza.	 –	 Gaz	 znów	 splunął.	 –	 Inni	 cię	 nie	 cierpią.	 Twojej	 drużynie posłuży,	jeśli	inni	zobaczą,	że	płacicie	za	to,	co	zrobiliście.

–	Za	to,	że	przeżyliśmy?

Gaz	wzruszył	ramionami.

–	 Wszyscy	 wiedzą,	 że	 złamaliście	 zasady,	 zabierając	 tamtych	 z	 powrotem.	 Gdyby inni	postępowali	tak	samo,	koszary	byłyby	pełne	umierających	przed	połową	miesiąca!

–	 To	 ludzie,	 Gaz.	 Jeśli	 nie	 „zapełniamy	 koszar”	 rannymi,	 to	 tylko	 dlatego,	 że zostawiamy	ich	na	śmierć.

–	I	tak	umrą.

–	Przekonamy	się.

Gaz	obserwował	go	zmrużonymi	oczami.	Wydawało	się,	że	podejrzewa,	że	Kaladin

oszukał	go	w	jakiś	sposób,	przyjmując	zbieranie	kamieni.	Wcześniej	Gaz	najwyraźniej

udał	się	do	rozpadliny,	próbując	zorientować	się,	co	tam	robiła	cała	trójka.

Potępienie,	pomyślał	Kaladin.	Sądził,	że	zastraszył	Gaza	wystarczająco,	by	ten	się

odczepił.

–	 Pójdziemy	 –	 warknął,	 odwracając	 się.	 –	 Ale	 za	 to	 nie	 wezmę	 odpowiedzialności przed	moimi	ludźmi.	Dowiedzą	się,	że	to	twoja	sprawka.

–	 Świetnie!	 –	 zawołał	 za	 nim	 Gaz.	 Później	 mruknął	 pod	 nosem:	 –	 Może	 będę	 miał

szczęście	i	pożre	was	wszystkich	przepastna	bestia.

*

Służba	 w	 rozpadlinie.	 Większość	 mostowych	 wolałaby	 raczej	 spędzić	 cały	 dzień na	dźwiganiu	kamieni	niż	zostać	wysłana	do	rozpadliny.

Kaladin	 schodził	 po	 niepewnej	 drabince	 sznurowej,	 na	 plecach	 miał	 niezapaloną pochodnię.	 Rozpadlina	 była	 tu	 płytka,	 miała	 głębokość	 zaledwie	 pięćdziesięciu	 stóp, ale	 to	 wystarczyło,	 by	 znalazł	 się	 w	 zupełnie	 innym	 świecie.	 Świecie,	 w	 którym jedynym	 źródłem	 światła	 było	 pęknięcie	 wysoko	 na	 niebie.	 W	 świecie,	 który pozostawał	 wilgotny	 nawet	 w	 najbardziej	 upalne	 dni,	 zatopionym	 krajobrazie	 mchu, grzybów	i	wytrzymałych	roślin,	które	przeżywały	nawet	w	tak	słabym	świetle.

Rozpadliny	 rozszerzały	 się	 ku	 dołowi,	 co	 było	 być	 może	 efektem	 działania

arcyburz.	One	sprawiały,	że	przez	pęknięcia	płynęły	ogromne	fale	wody	–	utknięcie	w

rozpadlinie	 podczas	 burzy	 było	 wyrokiem	 śmierci.	 Warstwa	 stwardniałego	 kremu

wygładzała	 ich	 dno,	 które	 jednak	 podnosiło	 się	 i	 opadało	 zależnie	 od	 stopnia	 erozji położonej	niżej	skały.	W	niektórych	miejscach	dno	rozpadliny	od	krawędzi	płaskowyżu dzieliło	jedynie	czterdzieści	stóp.	W	większości	jednak	było	to	sto	stóp	i	więcej.

Kaladin	 zeskoczył	 z	 drabinki,	 opadł	 kilka	 stóp	 w	 dół	 i	 wylądował	 w	 kałuży.

Zapaliwszy	 pochodnię,	 uniósł	 ją	 wysoko	 i	 rozejrzał	 się	 po	 mrocznej	 szczelinie.	 Jej ściany	porastał	śliski	zielony	mech,	a	ze	znajdujących	się	na	pewnej	wysokości	półek zwieszały	 cienkie	 pnącza,	 których	 nie	 rozpoznawał.	 Kawałki	 kości,	 drewna	 i	 strzępy materiału	leżały	na	dnie	lub	zaczepiły	się	w	pęknięciach.

Ktoś	 wylądował	 z	 chlupotem	 obok	 niego.	 Teft	 zaklął	 i	 spojrzał	 na	 przemoczone nogawki	spodni,	po	czym	wyszedł	z	wielkiej	kałuży.

–	 Niech	 burze	 porwą	 tego	 kremlika	 Gaza	 –	 mruknął	 podstarzały	 mostowy.	 –

Wysłał	nas	tutaj,	choć	to	nie	nasza	kolej.	Jaja	mu	za	to	urwę.

–	On	z	pewnością	bardzo	się	ciebie	boi	–	stwierdził	Skała,	schodząc	z	drabiny	na

suchy	kawałek	dna.	–	Pewnie	kuli	się	gdzieś	w	kącie	obozu	i	płacze	ze	strachu.

–	Niech	cię	burza	–	powiedział	Teft,	strząsając	wodę	z	lewej	nogi.

Obaj	 mężczyźni	 nieśli	 niezapalone	 pochodnie.	 Kaladin	 zapalił	 swoją	 za	 pomocą krzesiwa,	ale	pozostali	tego	nie	zrobili.	Musieli	oszczędzać.

Pozostali	 członkowie	 drużyny	 mostu	 numer	 cztery	 zaczęli	 zbierać	 się	 wokół

drabiny,	 trzymając	 się	 razem.	 Co	 czwarty	 zapalił	 pochodnię,	 ale	 ich	 blask	 nie rozpraszał	mroku	–	Kaladin	mógł	jedynie	zobaczyć	więcej	z	nienaturalnego	krajobrazu.

Dziwne	grzyby	w	kształcie	rur	wyrastały	z	pęknięć.	Miały	bladożółty	odcień,	jak	skóra dziecka	 z	 żółtaczką.	 Kremliki	 uciekały	 pośpiesznie	 przed	 światłem.	 Malutkie skorupiaki	były	czerwonawe	i	przezroczyste	–	kiedy	jeden	z	nich	przebiegł	po	ścianie, Kaladin	zorientował	się,	że	widzi	przez	skorupę	jego	organy	wewnętrzne.

Światło	 ukazało	 również	 powykręcaną	 postać	 u	 podstawy	 ściany	 w	 pewnej

odległości	 od	 nich.	 Kaladin	 uniósł	 pochodnię	 i	 podszedł	 do	 niej.	 Już	 zaczynała śmierdzieć.	Uniósł	rękę,	odruchowo	zasłaniając	usta	i	nos,	i	ukląkł.

To	 był	 trup	 mostowego,	 członka	 jednej	 z	 innych	 drużyn.	 Świeży	 –	 gdyby	 leżał

dłużej	niż	kilka	dni,	arcyburza	zaniosłaby	go	w	nieznane	miejsce.	Mostowi	zebrali	się za	Kaladinem,	spoglądając	w	milczeniu	na	tego,	który	wolał	rzucić	się	do	rozpadliny.

–	 Obyś	 pewnego	 dnia	 znalazł	 honorowe	 miejsce	 w	 Salach	 Spokoju,	 bracie	 –

powiedział	 Kaladin,	 a	 jego	 głos	 odbijał	 się	 echem.	 –	 I	 oby	 nasz	 koniec	 był	 lepszy	 niż twój.

Wstał,	 uniósł	 wysoko	 pochodnię	 i	 poprowadził	 pozostałych	 obok	 martwego strażnika.	Jego	drużyna	podążyła	za	nim	niepewnie.

Kaladin	 szybko	 zrozumiał	 podstawową	 taktykę	 walki	 na	 Strzaskanych

Równinach.	 Należało	 nacierać	 z	 dużą	 siłą,	 spychając	 przeciwnika	 w	 stronę	 krawędzi płaskowyżu.	 Dlatego	 właśnie	 bitwy	 często	 były	 tak	 krwawe	 dla	 Alethich,	 którzy zazwyczaj	docierali	do	celu	po	Parshendich.

Alethi	 mieli	 mosty,	 a	 ci	 dziwni	 parshmeni	 ze	 wschodu	 z	 rozbiegu	 mogli

przeskoczyć	 większość	 rozpadlin.	 Jednakże	 obie	 armie	 miały	 problem,	 gdy	 zostały przyparte	do	brzegu	rozpadliny,	żołnierze	często	się	potykali	i	spadali	w	przepaść.	Ta liczba	 była	 wystarczająco	 duża,	 by	 Alethi	 chcieli	 odzyskać	 wyposażenie.	 I	 dlatego mostowych	 wysyłano	 na	 służbę	 w	 rozpadlinie.	 Przypominało	 to	 rabowanie	 grobowca, ale	bez	grobowca.

Dostali	 worki	 i	 mieli	 spędzić	 wiele	 godzin	 na	 wędrówkach	 w	 poszukiwaniu	 ciał

zabitych,	 szukając	 wszystkiego,	 co	 miało	 jakąkolwiek	 wartość.	 Kule,	 napierśniki, hełmy,	broń.	Czasami,	niedługo	po	ataku	na	płaskowyż,	mogli	spróbować	dotrzeć	aż	do miejsca	 bitwy	 i	 przeszukać	 te	 trupy.	 Ale	 arcyburze	 zazwyczaj	 to	 uniemożliwiały.

Wystarczyło	kilka	dni,	a	ciała	zmywało	w	zupełnie	inne	miejsce.

Poza	 tym,	 rozpadliny	 stanowiły	 oszałamiający	 labirynt	 i	 dotarcie	 do	 określonego spornego	 płaskowyżu,	 a	 później	 powrót	 w	 rozsądnym	 czasie	 były	 prawie	 niemożliwe.

Uważano,	 że	 należy	 zaczekać,	 aż	 arcyburza	 zepchnie	 trupy	 na	 stronę	 Alethich	 –	 w końcu	burze	zawsze	przechodziły	ze	wschodu	na	zachód	–	a	później	wysłać	mostowych na	poszukiwania.

To	 oznaczało	 dużo	 chodzenia	 w	 przypadkowych	 kierunkach.	 Jednak	 przez	 te

wszystkie	lata	zginęło	wystarczająco	wielu,	by	nie	było	problemu	ze	znalezieniem	ciał

do	przeszukania.	Drużyna	miała	obowiązek	znaleźć	określoną	liczbę	przedmiotów	pod

groźbą	 zawieszenia	 wypłaty	 na	 tydzień,	 ale	 nie	 była	 ona	 ogromna.	 Wystarczająco duża,	 by	 mostowi	 musieli	 wziąć	 się	 do	 pracy,	 ale	 nie	 na	 tyle	 duża,	 by	 musieli	 się przemęczać.	 Podobnie	 jak	 w	 przypadku	 większości	 zadań	 dodatkowych,	 tak	 i	 tutaj chodziło	głównie	o	to,	by	mieli	coś	do	roboty.

Kiedy	tak	szli	wzdłuż	pierwszej	rozpadliny,	niektórzy	mostowi	wyciągnęli	worki	i

podnosili	 napotkane	 przedmioty.	 Tu	 hełm,	 tam	 tarcza.	 Uważnie	 wytężali	 wzrok	 w poszukiwaniu	 kul.	 Odnalezienie	 cennej	 kuli	 oznaczało	 niewielką	 nagrodę	 dla	 całej drużyny.	Oczywiście,	nie	wolno	im	było	wnosić	do	rozpadliny	własnych	kul	ani	innych przedmiotów.	 A	 po	 wyjściu	 dokładnie	 ich	 przeszukiwano.	 Upokorzenie	 tego przeszukiwania	 –	 podczas	 którego	 sprawdzano	 każde	 możliwe	 miejsce	 ukrycia	 kuli	 – było	jednym	z	powodów,	dla	których	służby	w	rozpadlinie	powszechnie	nienawidzono.

Ale	nie	tylko.	Rozpadlina	rozszerzała	się	i	wkrótce	jej	dno	miało	szerokość	około

piętnastu	stóp.	W	tym	miejscu	na	ścianach	pojawiły	się	ślady,	rany	w	miejscach,	gdzie mech	został	zdrapany,	a	sama	skała	porysowana.	Mostowi	starali	się	nie	patrzeć	w	tę stronę.	 Od	 czasu	 do	 czasu	 tymi	 drogami	 wędrowały	 przepastne	 bestie,	 szukając padliny	 albo	 stosownego	 płaskowyżu	 do	 przepoczwarzenia.	 Spotkanie	 z	 nimi	 było mało	prawdopodobne,	ale	możliwe.

–	 Na	 Keleka,	 nie	 znoszę	 tego	 miejsca	 –	 powiedział	 idący	 obok	 Kaladina	 Teft.	 –

Słyszałem,	 że	 kiedyś	 cała	 drużyna	 mostowa	 została	 pożarta	 przez	 przepastną	 bestię, jeden	 po	 drugim,	 kiedy	 potwór	 wepchnął	 ich	 w	 ślepy	 zaułek.	 Siedział	 sobie	 i wyłapywał	ich,	kiedy	próbowali	przebiec	obok.

Skała	zaśmiał	się.

–	 Skoro	 wszyscy	 zostali	 wyłapani,	 to	 który	 z	 nich	 wrócił,	 żeby	 opowiedzieć	 tę historię?

Teft	podrapał	się	po	brodzie.

–	Nie	wiem.	Może	po	prostu	nigdy	nie	wrócili.

–	To	może	uciekli.	Zdezerterowali.

–	Nie	–	sprzeciwił	się	Teft.	–	Z	tych	rozpadlin	nie	można	wyjść	bez	drabiny.

Spojrzał	w	górę,	w	stronę	wąskiej	błękitnej	szczeliny	oddalonej	o	siedemdziesiąt

stóp.

Kaladin	 podążył	 za	 nim	 wzrokiem.	 Błękitne	 niebo	 wydawało	 się	 takie	 odległe.

Niedosięgłe.	 Jak	 światłość	 Sal.	 A	 nawet	 gdyby	 komuś	 udało	 się	 wspiąć	 na	 górę	 w jednym	 z	 płytszych	 miejsc,	 i	 tak	 zostałby	 uwięziony	 na	 Równinach,	 nie	 mając	 jak przekroczyć	 rozpadlin	 lub	 też	 znalazłby	 się	 tak	 blisko	 obozów	 Alethich,	 że	 zostałby zauważony	 przez	 zwiadowców	 podczas	 przekraczania	 stałych	 mostów.	 Można	 by spróbować	 udać	 się	 na	 wschód,	 gdzie	 płaskowyże	 były	 tak	 zerodowane,	 że przypominały	 iglice.	 Ale	 to	 by	 trwało	 całymi	 tygodniami	 i	 wymagało	 przeżycia	 co najmniej	kilku	arcyburz.

–	 Byłeś	 kiedyś	 w	 kanionie	 szczelinowym,	 kiedy	 zaczęło	 padać,	 Skało?	 –	 spytał

Teft,	być	może	rozmyślający	o	podobnych	kwestiach.

–	Nie	–	odparł	Skała.	–	Na	Szczytach	nie	mamy	czegoś	takiego.	Są	tylko	tam,	gdzie

decydują	się	zamieszkać	głupi	ludzie.

–	Ale	ty	tu	przecież	mieszkasz,	Skało	–	zauważył	Kaladin.

–	I	jestem	głupi	–	odparł	wielki	Rogożerca	ze	śmiechem.	–	Nie	zauważyłeś?

Ostatnie	dwa	dni	znacznie	go	zmieniły.	Stał	się	bardziej	życzliwy,	co,	jak	zakładał

Kaladin,	było	w	jego	wypadku	powrotem	do	normalności.

–	 Mówiłem	 –	 odezwał	 się	 Teft	 –	 o	 kanionach	 szczelinowych.	 Domyślisz	 się,	 co	 by się	stało,	gdybyśmy	zostali	tu	uwięzieni	podczas	arcyburzy?

–	Pewnie	będzie	mnóstwo	wody	–	odparł	Skała.

–	Mnóstwo	wody	próbującej	się	wydostać.	Zbiera	się	w	ogromnych	falach	i	rozbija

w	tych	ciasnych	przestrzeniach	z	siłą	tak	wielką,	że	przenosi	głazy.	Właściwie	sądzę, że	 tu,	 na	 dole,	 zwykły	 deszcz	 byłby	 jak	 arcyburza.	 A	 arcyburza…	 cóż,	 to	 pewnie najgorsze	miejsce	na	Rosharze,	w	jakim	można	ją	przeczekać.

Skała	zmarszczył	czoło	i	spojrzał	w	górę.

–	To	lepiej,	żebyśmy	nie	utknęli	tu	podczas	burzy.

–	Ano	–	zgodził	się	Teft.

–	Choć	–	dodał	Skała	–	przynajmniej	byś	się	wykąpał,	co	by	ci	się	bardzo	przydało.

–	Ej	–	mruknął	Teft.	–	Czy	to	uwaga	na	temat	tego,	jak	bardzo	śmierdzę?

–	Nie	–	odparł	Skała.	–	Uwaga	na	temat	tego,	co	ja	muszę	wąchać.	Czasem	wydaje

mi	się,	że	strzała	Parshendich	prosto	w	oko	byłaby	lepsza	niż	wąchanie	całej	drużyny

mostowych	zamkniętej	na	noc	w	koszarach.

Teft	roześmiał	się.

–	Obraziłbym	się,	gdyby	to	nie	była	prawda.	–	Pociągnął	nosem	wilgotne,	zatęchłe

powietrze	rozpadliny.	–	A	tu	nie	jest	o	wiele	lepiej.	Śmierdzi	gorzej	niż	buty	Rogożercy zimą.	–	Zawahał	się.	–	Bez	urazy.	Nie	traktuj	tego	osobiście.

Kaladin	uśmiechnął	się	i	obejrzał	za	siebie.	Trzydziestka	pozostałych	mostowych podążała	za	nimi	jak	duchy.	Kilku	wyglądało,	jakby	zbliżali	się	ostrożnie	do	Kaladina, jakby	chcieli	podsłuchać	ich	rozmowę,	nie	rzucając	się	w	oczy.

–	Teft	–	odezwał	się	Kaladin.	–	„Śmierdzi	gorzej	niż	buty	Rogożercy	zimą”?	Jak,	na

Sale,	takie	zdanie	miałoby	go	nie	obrazić?

–	 To	 tylko	 powiedzenie.	 –	 Teft	 spochmurniał.	 –	 Wyszło	 z	 moich	 ust,	 zanim

zorientowałem	się,	co	mówię.

–	 Niestety	 –	 powiedział	 Skała,	 zerwał	 z	 kamienia	 kępkę	 mchu	 i	 przyjrzał	 jej	 się uważnie.	 –	 Twoja	 obelga	 mnie	 uraziła.	 Gdybyśmy	 byli	 na	 Szczytach,	 musielibyśmy pojedynkować	się	zgodnie	z	tradycją	 alil’tiki’i.

–	To	znaczy?	–	spytał	Teft.	–	Na	włócznie?

–	 Nie,	 nie	 –	 odparł	 ze	 śmiechem	 Skała.	 –	 My	 na	 Szczytach	 nie	 jesteśmy	 takimi barbarzyńcami	jak	wy.

–	To	jak?	–	spytał	Kaladin,	szczerze	zaciekawiony.

–	 Cóż	 –	 powiedział	 Skała,	 upuszczając	 mech	 i	 otrzepując	 dłonie	 –	 to	 się	 wiąże	 z dużą	ilością	piwa	i	śpiewów.

–	I	to	ma	być	pojedynek?

–	 Ten,	 który	 nadal	 może	 śpiewać	 po	 wypiciu	 największej	 ilości	 piwa,	 zostaje zwycięzcą.	A	poza	tym	wkrótce	wszyscy	są	tak	pijani,	że	zapominają,	o	co	chodziło	w sporze.

–	Lepsze	niż	noże	o	świcie,	co?	–	zapytał	Teft.

–	To	zależy	–	stwierdził	Kaladin.

–	Od	czego?

–	Czy	jesteś	handlarzem	nożami.	Prawda,	Dunny?

Pozostała	 dwójka	 spojrzała	 w	 bok.	 Dunny	 podszedł	 bardzo	 blisko,	 by	 ich

podsłuchiwać.	Patykowaty	młodzik	podskoczył	i	zarumienił	się.

–	Ja…	no…

Skała	roześmiał	się	na	słowa	Kaladina.

–	Dunny	–	zwrócił	się	do	chłopaka.	–	Dziwne	imię.	Co	znaczy?

–	Znaczy?	–	powtórzył	Dunny.	–	Nie	wiem.	Imiona	nie	zawsze	coś	znaczą.

Skała	pokręcił	z	dezaprobatą	głową.

–	 Ludzie	 z	 nizin.	 Skąd	 macie	 wiedzieć,	 kim	 jesteście,	 jeśli	 wasze	 imiona	 nic	 nie znaczą?

–	Czyli	twoje	imię	coś	znaczy?	–	spytał	Teft.	–	Nu…	ma…	nu…

–	 Numuhukumakiaki’aialunamor	 –	 powiedział	 Skała,	 a	 dźwięki	 ojczystego	 języka

swobodnie	spływały	z	jego	warg.	–	Oczywiście.	To	opis	bardzo	niezwykłej	skały,	którą

mój	ojciec	znalazł	dzień	przed	moimi	narodzinami.

–	 To	 znaczy,	 że	 twoje	 imię	 jest	 całym	 zdaniem?	 –	 spytał	 Dunny	 niepewnym

głosem…	jakby	nie	był	pewien,	czy	pasuje.

–	Wierszem.	Na	Szczytach	imię	każdego	jest	wierszem.

–	 Naprawdę?	 –	 spytał	 Teft,	 drapiąc	 się	 po	 brodzie.	 –	 Zwoływanie	 rodziny	 na posiłek	musi	być	niezłą	robotą.

–	Szczera	prawda.	–	Skała	zaśmiał	się.	–	I	do	tego	mamy	ciekawe	spory.	Najlepsze

obelgi	na	Szczytach	mają	formę	wiersza,	który	rytmem	i	kompozycją	przypomina	imię

tej	osoby.

–	Na	Keleka	–	mruknął	Teft.	–	To	kawał	roboty.

–	Dlatego	pewnie	większość	kłótni	kończy	się	piciem	–	zauważył	Skała.

Dunny	uśmiechnął	się	niepewnie.

–	 Hej,	 ty	 grubasie,	 smród	 twój	 jest	 niemały,	 więc	 daj	 nam	 odpocząć	 i	 rzuć	 się	 ze skały.

Skała	roześmiał	się	na	całe	gardło,	jego	grzmiący	głos	odbijał	się	echem	od	ścian

rozpadliny.

–	Dobre,	dobre	–	powiedział,	ocierając	oczy.	–	Proste,	ale	dobre.

–	Prawie	brzmiało	jak	piosenka,	Dunny	–	zauważył	Kaladin.

–	 To	 pierwsze,	 co	 mi	 przyszło	 na	 myśl.	 Dopasowałem	 do	 melodii	 „Dwóch

kochanków	Mari”,	żeby	rytm	się	zgadzał.

–	Umiesz	śpiewać?	–	spytał	Skała.	–	Muszę	usłyszeć.

–	Ale…	–	zaczął	Dunny.

–	Śpiewaj!	–	rozkazał	Skała.

Dunny	jęknął,	ale	był	posłuszny	i	zaczął	śpiewać	nieznaną	Kaladinowi	piosenkę.

Była	 to	 zabawna	 historia	 o	 pewnej	 kobiecie	 i	 dwóch	 braciach	 bliźniakach,	 których uważała	 za	 jedną	 osobę.	 Dunny	 śpiewał	 czystym	 tenorem	 i	 w	 śpiewie	 wydawał	 się	 o wiele	pewniejszy	siebie	niż	podczas	mówienia.

Był	 dobry.	 Kiedy	 przeszedł	 do	 drugiej	 zwrotki,	 Skała	 zaczął	 nucić	 głębokim

głosem.	 Rogożerca	 miał	 najwyraźniej	 duże	 doświadczenie	 w	 śpiewaniu.	 Kaladin

spojrzał	 na	 pozostałych	 mostowych,	 licząc,	 że	 wciągnie	 jeszcze	 kogoś	 do	 rozmowy	 o śpiewie.	Uśmiechnął	się	do	Blizny,	ale	odpowiedzią	było	skrzywienie.	Moash	i	Sigzil	– ciemnoskóry	z	Aziru	–	nawet	na	niego	nie	spojrzeli.	Peet	spuścił	wzrok.

Kiedy	Dunny	skończył,	Teft	zaklaskał.

–	To	lepsze	niż	wszystko,	co	słyszałem	w	niejednej	gospodzie.

–	 Dobrze	 poznać	 człowieka	 z	 nizin,	 który	 umie	 śpiewać	 –	 powiedział	 Skała,

pochylił	 się	 i	 podniósł	 hełm,	 który	 wepchnął	 do	 torby.	 –	 Już	 myślałem,	 że	 wszyscy jesteście	głusi	jak	stary	ostrogar	mojego	ojca.	Ha!

Dunny	zarumienił	się,	ale	jego	kroki	nabrały	pewności.

Szli	dalej,	od	czasu	do	czasu	mijając	zakręty	lub	pęknięcia	w	skałach,	gdzie	woda

pozostawiła	 sporo	 resztek.	 Tutaj	 praca	 stawała	 się	 bardziej	 nieprzyjemna	 i	 często musieli	podnosić	trupy	albo	sterty	kości,	żeby	dostać	się	do	tego,	czego	potrzebowali, krztusząc	 się	 od	 smrodu.	 Kaladin	 powiedział,	 żeby	 na	 razie	 zostawiali	 co	 bardziej obrzydliwe	 trupy.	 Wokół	 nich	 zbierały	 się	 zgniłospreny.	 Gdyby	 później	 znaleźli	 zbyt mało	przedmiotów,	zawsze	mogli	zająć	się	nimi	w	drodze	powrotnej.

Na	 każdym	 skrzyżowaniu	 lub	 odgałęzieniu	 Kaladin	 rysował	 kawałkiem	 kredy

biały	 znak	 na	 ścianie.	 To	 był	 jego	 obowiązek	 jako	 dowódcy	 i	 traktował	 go	 bardzo poważnie.	Nie	chciał,	żeby	jego	drużyna	zgubiła	się	w	tych	rozpadlinach.

Kiedy	 tak	 szli	 i	 pracowali,	 Kaladin	 podtrzymywał	 rozmowę.	 Śmiał	 się	 razem	 z nimi	i	choć	się	do	tego	zmuszał,	pozostali	nie	zauważyli.	Może	czuli	tak	samo	jak	on, że	 nawet	 wymuszony	 śmiech	 jest	 lepszy	 od	 powrotu	 do	 ponurego	 milczenia,	 które spowijało	większość	mostowych.

Po	krótkiej	chwili	Dunny	śmiał	się	i	rozmawiał	z	Teftem	i	Skałą,	jego	nieśmiałość

zniknęła.	Kilku	z	pozostałych	trzymało	się	tuż	za	nimi	–	Yake,	Maps	i	jeszcze	paru	–	jak dzikie	istoty	przyciągane	przez	ciepło	i	jasność	ognia.	Kaladin	próbował	wciągnąć	ich do	rozmowy,	ale	nie	powiodło	mu	się,	więc	dał	im	spokój.

W	końcu	dotarli	do	miejsca,	gdzie	leżała	znaczna	liczba	świeżych	trupów.	Kaladin

nie	był	pewien,	jaka	kombinacja	pływów	uczyniła	to	miejsce	odpowiednim	–	wyglądało

dokładnie	 tak	 samo	 jak	 inne	 odcinki	 rozpadlin.	 Może	 było	 nieco	 węższe.	 Czasami udawali	się	w	określone	zakątki	i	znajdowali	tam	mnóstwo	pozostałości,	a	następnym razem	te	same	okolice	były	puste,	zaś	w	innych	leżały	dziesiątki	trupów.

Ciała	 wyglądały,	 jakby	 unosiły	 się	 na	 przypływie	 arcyburzy	 i	 zostały

pozostawione	 w	 tym	 miejscu	 przez	 opadającą	 wodę.	 Nie	 widział	 wśród	 nich

Parshendich,	 a	 same	 trupy	 były	 zdeformowane	 –	 po	 upadku	 lub	 zmiażdżył	 je	 pływ.

Wielu	brakowało	kończyn.

W	 wilgotnym	 powietrzu	 unosił	 się	 smród	 krwi	 i	 wnętrzności.	 Kaladin	 uniósł

wysoko	 pochodnię,	 a	 jego	 towarzysze	 umilkli.	 Zatęchły	 chłód	 powstrzymywał	 nieco rozkład,	 choć	 wilgoć	 działała	 wręcz	 przeciwnie.	 Kremliki	 zaczęły	 już	 zjadać	 skórę	 z dłoni	 i	 wyżerać	 oczy.	 Wkrótce	 brzuchy	 miały	 wydąć	 się	 od	 gazów.	 Pojedyncze zgniłospreny	–	malutkie,	czerwone,	przezroczyste	–	dreptały	po	trupach.

Syl	opadła	i	wylądowała	na	jego	ramieniu,	wydając	z	siebie	odgłosy	obrzydzenia.

Jak	zwykle	nie	wyjaśniła,	gdzie	się	podziewała.

Mężczyźni	 wiedzieli,	 co	 robić.	 Mimo	 obecności	 zgniłosprenów,	 to	 miejsce	 było zbyt	 cenne,	 by	 je	 ominąć.	 Zabrali	 się	 do	 pracy,	 układając	 trupy	 w	 rzędzie.	 Kaladin gestem	 wezwał	 Skałę	 i	 Tefta,	 po	 czym	 zaczął	 zbierać	 z	 ziemi	 rozrzucone	 elementy wyposażenia.	Dunny	poszedł	razem	z	nimi.

–	 Te	 trupy	 mają	 mundury	 arcyksięcia	 –	 zauważył	 Skała,	 gdy	 Kaladin	 podniósł

wgnieciony	stalowy	hełm.

–	 Założę	 się,	 że	 to	 ci,	 którzy	 zginęli	 przed	 kilkoma	 dniami	 –	 odparł	 Kaladin.	 –

Oddziałom	Sadeasa	nie	poszło	wtedy	dobrze.

–	Oświeconego	Sadeasa	–	powiedział	Dunny,	po	czym	ze	wstydem	pochylił	głowę.

–	 Przepraszam,	 nie	 chciałem	 cię	 poprawiać.	 Kiedyś	 sam	 zapominałem	 o	 tytule.	 Mój mistrz	mnie	wtedy	bił.

–	Mistrz?	–	spytał	Teft,	unosząc	włócznię	i	oczyszczając	ją	nieco	z	mchu.

–	Byłem	czeladnikiem.	To	znaczy,	zanim…	–	Dunny	umilkł	i	odwrócił	wzrok.

Teft	 miał	 rację,	 mostowi	 nie	 lubili	 mówić	 o	 swojej	 przeszłości.	 Tak	 czy	 inaczej, Dunny	najpewniej	miał	rację.	Kaladin	zostałby	ukarany,	gdyby	ktoś	usłyszał,	że	pomija tytuł	jasnookiego.

Kaladin	 włożył	 hełm	 do	 torby,	 po	 czym	 wcisnął	 pochodnię	 między	 dwa	 omszałe głazy	 i	 zaczął	 pomagać	 pozostałym	 w	 przesuwaniu	 ciał.	 Nie	 próbował	 skłonić	 swoich ludzi	 do	 rozmowy.	 Zabici	 zasługiwali	 na	 pewien	 szacunek	 –	 o	 ile	 to	 było	 w	 ogóle możliwe,	kiedy	jednocześnie	okradano	ich	po	śmierci.

Później	 mostowi	 zajęli	 się	 zdejmowaniem	 pancerzy.	 Skórznie	 łuczników,	 stalowe napierśniki	 piechoty.	 W	 tej	 grupie	 znajdował	 się	 jasnooki	 w	 bogatym	 stroju	 pod jeszcze	 świetniejszą	 zbroją.	 Czasami	 zabitych	 jasnookich	 wyciągały	 z	 rozpadlin specjalne	ekipy,	a	następnie	ciało	Dusznikowano	w	posąg.	Ciemnookich,	chyba	że	byli bardzo	 zamożni,	 palono,	 a	 większość	 żołnierzy,	 którzy	 zniknęli	 w	 rozpadlinach, ignorowano.	W	obozach	mawiano,	że	rozpadliny	to	uświęcone	miejsca	spoczynku,	lecz w	rzeczywistości	wyciąganie	trupów	byłoby	zbyt	kosztowne	i	niebezpieczne.

Tak	 czy	 inaczej,	 odnalezienie	 jasnookiego	 oznaczało,	 że	 rodzina	 nie	 była

wystarczająco	bogata	lub	też	zbyt	mało	się	przejmowała,	by	odzyskać	jego	ciało.	Jego twarz	 została	 zmiażdżona	 tak,	 że	 nie	 dało	 się	 jej	 rozpoznać,	 ale	 insygnia identyfikowały	go	jako	należącego	do	siódmego	dahnu.	Pozbawiony	ziemi,	należący	do orszaku	potężniejszego	oficera.

Kiedy	zdjęli	mu	pancerz,	pozbawili	wszystkie	ułożone	w	szeregu	ciała	sztyletów	i

butów	 –	 buty	 zawsze	 się	 przydawały.	 Zostawili	 ubrania,	 choć	 zdjęli	 pasy	 i	 odcięli guziki	od	koszul.	Kaladin	wysłał	Tefta	i	Skałę	za	zakręt,	by	sprawdzili,	czy	w	okolicy nie	ma	innych	trupów.

Kiedy	 już	 zabrali	 pancerze,	 broń	 i	 buty,	 zaczęła	 się	 najpaskudniejsza	 część	 ich zadania	 –	 przejrzenie	 kieszeni	 i	 sakiewek	 w	 poszukiwaniu	 kul	 i	 biżuterii.	 Ta	 sterta była	 najmniejsza,	 lecz	 najcenniejsza.	 Nie	 znaleźli	 żadnych	 broamów,	 co	 oznaczało,	 że nie	otrzymają	mizernej	nagrody.

Kiedy	 mężczyźni	 zajmowali	 się	 swoimi	 zadaniami,	 Kaladin	 zauważył	 włócznię

wystającą	z	pobliskiej	kałuży.	Wcześniej	jej	nie	dostrzegł.

Zatopiony	 w	 myślach,	 poszedł	 po	 nią,	 otrząsnął	 wodę	 i	 zaniósł	 do	 sterty	 broni.

Zawahał	się	tam	i	uniósł	ociekającą	włócznię.	Przeciągnął	palcem	po	gładkim	drewnie.

Jej	ciężar,	wyważenie	i	wypolerowanie	świadczyły,	że	to	dobra	broń.	Mocna,	porządnie

zrobiona	i	dobrze	wykonana.

Przymknął	 oczy	 i	 powróciły	 do	 niego	 słowa	 wypowiedziane	 przez	 Tukksa	 przed

tak	 wielu	 laty,	 w	 tamten	 jasny	 słoneczny	 dzień,	 gdy	 po	 raz	 pierwszy	 dostał	 do	 ręki broń	 w	 armii	 Amarama:	 „Pierwszy	 krok	 to	 się	 przejąć.	 Niektórzy	 mówią,	 że	 w	 bitwie należy	 być	 pozbawionym	 uczuć.	 Cóż,	 pewnie	 to	 ważne,	 panować	 nad	 sobą.	 Ale	 nie cierpię	tego	uczucia,	kiedy	zabija	się	na	zimno	i	spokojnie.	Widziałem,	że	ci,	którzy	się przejmują,	walczą	bardziej	zajadle,	dłużej	i	lepiej	od	tych,	którzy	się	nie	przejmują.	To różnica	 między	 najemnikami	 a	 prawdziwymi	 żołnierzami.	 To	 różnica	 między	 walką	 w obronie	ojczyzny	a	walką	na	obcej	ziemi.	Dobrze	jest	przejmować	się,	kiedy	walczysz, dopóki	nie	pozwolisz,	by	cię	to	pochłonęło.	Nie	próbuj	powstrzymać	się	przed	czuciem.

Znienawidzisz	tego,	kim	się	stałeś”.

Włócznia	 zadrżała	 w	 palcach	 Kaladina,	 jakby	 błagała,	 żeby	 się	 nią	 zamachnął, obrócił,	zatańczył	z	nią.

–	Co	masz	zamiar	zrobić,	paniczyku?!	–	zawołał	ktoś.	–	Wbić	sobie	tę	włócznię	w

brzuch?

Kaladin	spojrzał	na	mówiącego.	Moash	–	nadal	największy	z	jego	krytyków	–	stał

przy	trupach.	Dlaczego	nazywał	go	„paniczykiem”?	Rozmawiał	z	Gazem.

–	 Twierdzi,	 że	 jest	 dezerterem	 –	 powiedział	 Moash	 do	 Narma,	 który	 pracował

obok	 niego.	 –	 Mówi,	 że	 był	 ważnym	 żołnierzem,	 dowódcą	 oddziału	 czy	 coś	 w	 tym rodzaju.	Ale	Gaz	mówi,	że	to	głupie	chełpienie	się.	Nie	posłaliby	do	mostów	kogoś,	kto umie	walczyć.

Kaladin	opuścił	włócznię.

Moash	 uśmiechnął	 się	 złośliwie	 i	 wrócił	 do	 pracy.	 Pozostali	 jednak	 zwrócili uwagę	na	Kaladina.

–	 Popatrzcie	 tylko	 na	 niego	 –	 odezwał	 się	 Sigzil.	 –	 Hej,	 dowódco!	 Myślisz,	 że jesteś	 taki	 wspaniały?	 Że	 jesteś	 lepszy	 od	 nas?	 Myślisz,	 że	 udawanie,	 że	 jesteśmy twoim	oddziałem	żołnierzy,	cokolwiek	zmieni?

–	 Zostawcie	 go	 w	 spokoju	 –	 odezwał	 się	 Drehy.	 Przechodząc,	 sprzedał	 Sigzilowi

kuksańca.	–	Przynajmniej	się	stara.

Bezuchy	Jaks	prychnął,	ściągając	buty	z	trupa.

–	 Stara	 się	 robić	 wrażenie	 ważnego.	 Nawet	 jeśli	 był	 w	 wojsku,	 to	 założę	 się,	 że czyścił	latryny.

Wydawało	się,	że	jedna	rzecz	mogła	wytrącić	mostowych	z	milczącego	otępienia	–

niechęć	do	Kaladina.	Pozostali	również	zaczęli	szydzić.

–	…jego	wina,	że	tu	jesteśmy…

–	 …chce,	 żebyśmy	 biegali	 w	 wolnym	 czasie,	 aż	 padniemy,	 żeby	 mógł	 poczuć	 się ważny…

–	…wysłał	nas	do	zbierania	kamieni,	żeby	pokazać,	że	może	nami	pomiatać…

–	…założę	się,	że	w	życiu	nie	trzymał	włóczni	w	ręku.

Kaladin	zamknął	oczy,	słuchając	ich	szyderstw,	przeciągając	palcami	po	drewnie.

„W	życiu	nie	trzymał	włóczni	w	ręku”.	Może	gdyby	nie	podniósł	tamtej	pierwszej,

nic	z	tego	by	się	nie	wydarzyło.

Czuł	 gładkie	 drewno,	 śliskie	 od	 deszczówki,	 a	 jego	 głowę	 wypełniały

wspomnienia.	Ćwiczył,	by	zapomnieć,	ćwiczył,	by	się	zemścić,	ćwiczył,	by	się	nauczyć

i	zrozumieć	to,	co	się	stało.

Bez	 zastanowienia	 wyciągnął	 włócznię	 spod	 ramienia	 i	 ustawił	 ją	 w	 pozycji

obronnej,	grotem	do	dołu.	Twarz	opryskały	mu	kropelki	wody.

Moash	 przerwał	 kolejne	 szyderstwo	 w	 połowie.	 Mostowi	 zatrzymali	 się.	 W

rozpadlinie	zapanowała	cisza.

A	Kaladin	znalazł	się	w	innym	miejscu.

Słyszał,	jak	Tukks	sobie	z	niego	żartuje.

Słyszał	śmiech	Tiena.

Słyszał,	jak	matka	kpi	z	niego	na	swój	bystry,	dowcipny	sposób.

Był	na	polu	bitwy,	otoczony	przez	wrogów,	lecz	w	kręgu	przyjaciół.

Słuchał,	 jak	 ojciec	 mówi	 mu	 z	 szyderstwem	 w	 głosie,	 że	 włócznie	 służą	 tylko	 do zabijania.	Nie	można	zabijać,	żeby	chronić.

Był	 sam	 w	 rozpadlinie	 głęboko	 pod	 ziemią,	 trzymając	 włócznię	 zabitego,	 jego palce	ściskały	mokre	drewno,	a	ciszę	zakłócało	jedynie	ciche	kapanie.

Przepełniła	 go	 siła,	 gdy	 poruszał	 włócznią	 w	 zaawansowanych	 kata.	 Jego	 ciało poruszało	 się	 z	 własnej	 woli,	 przybierając	 kolejne	 pozycje,	 które	 tak	 często	 ćwiczył.

Włócznia	 tańczyła	 w	 palcach	 jak	 przedłużenie	 jego	 ciała.	 Wirował	 z	 nią,	 zataczał

kręgi,	 wokół	 szyi,	 ponad	 ramieniem,	 zadawał	 ciosy.	 Choć	 minęły	 miesiące	 od	 czasu, gdy	po	raz	ostatni	trzymał	broń,	mięśnie	wiedziały,	co	robić.	Zupełnie,	jakby	to	sama włócznia	wiedziała,	co	robić.

Napięcie	 rozpłynęło	 się,	 frustracja	 rozpłynęła	 się,	 a	 jego	 ciało	 westchnęło	 z zadowoleniem,	mimo	że	zmuszał	je	do	wysiłku.	To	było	znajome.	To	było	przyjemne.	Do tego	został	stworzony.

Ludzie	zawsze	mówili	Kaladinowi,	że	walczy	jak	nikt	inny.	Poczuł	to	pierwszego

dnia,	kiedy	wziął	do	ręki	kij,	a	rady	Tukksa	pomogły	mu	udoskonalić	i	ukierunkować

to,	 co	 umiał.	 Kaladin	 nigdy	 nie	 walczył	 na	 zimno	 i	 bez	 uczuć.	 Robił	 to,	 by	 zachować swoich	ludzi	przy	życiu.

Ze	 wszystkich	 rekrutów	 w	 swojej	 grupie	 uczył	 się	 najszybciej.	 Jak	 trzymać

włócznię,	jak	się	ustawić.	Zrobił	to	niemal	bez	szkolenia,	co	wstrząsnęło	Tukksem.	Ale

dlaczego?	 Nikt	 się	 nie	 dziwił,	 że	 dziecko	 umie	 oddychać.	 Nikt	 się	 nie	 dziwił,	 gdy węgorz	 niebieski	 wznosił	 się	 po	 raz	 pierwszy	 w	 powietrze.	 Dlaczego	 ktoś	 miałby	 się dziwić,	że	Kaladin	Burzą	Błogosławiony	umie	posługiwać	się	włócznią,	kiedy	dostał	ją do	ręki.

Kaladin	 wykonał	 kilka	 ostatnich	 kata,	 zapominając	 o	 rozpadlinie,	 zapominając	 o mostowych,	zapominając	o	zmęczeniu.	Przez	chwilę	był	tylko	on.	On	i	wiatr.	Walczył	z nim,	a	on	się	śmiał.

Ustawił	 włócznię	 we	 właściwej	 pozycji	 –	 grot	 do	 dołu,	 dolna	 część	 drzewca	 pod pachą,	koniec	wznoszący	się	nad	głową.	Odetchnął	głęboko	i	zadrżał.

Jakże	mi	tego	brakowało.

Otworzył	 oczy.	 Migoczące	 płomienie	 pochodni	 ukazywały	 grupę	 oszołomionych

mostowych	 stojących	 w	 kamiennym	 tunelu,	 którego	 mokre	 ściany	 odbijały	 światło.

Moash	w	milczeniu	upuścił	garść	kul,	gapiąc	się	na	Kaladina	z	otwartymi	ustami.	Kule

wpadły	w	kałużę	u	jego	stóp,	napełniając	ją	blaskiem,	lecz	żaden	z	mostowych	tego	nie zauważył.	 Gapili	 się	 na	 Kaladina,	 który	 wciąż	 stał	 w	 pozycji	 bojowej,	 na	 wpół

przykucnięty,	a	po	jego	twarzy	spływał	pot.

Zamrugał,	 uświadamiając	 sobie,	 co	 zrobił.	 Jeśli	 do	 Gaza	 dotrze,	 że	 bawił	 się włócznią…	Kaladin	wyprostował	się	i	rzucił	włócznię	na	stertę	broni.

–	 Przepraszam	 –	 wyszeptał,	 patrząc	 na	 nią,	 choć	 nie	 wiedział	 dlaczego.	 Głośniej dodał:	–	Z	powrotem	do	roboty!	Nie	chcę	tu	utknąć	po	zmroku.

Mostowi	zerwali	się	gwałtownie.	W	głębi	rozpadliny	zauważył	Skałę	i	Tefta.	Czy

widzieli	 całe	 kata?	 Kaladin	 zarumienił	 się	 i	 ruszył	 w	 ich	 stronę.	 Syl	 w	 milczeniu wylądowała	na	jego	ramieniu.

–	Kaladinie,	chłopcze	–	odezwał	się	Teft	z	szacunkiem.	–	To	było…

–	To	było	bez	znaczenia	–	przerwał	mu	Kaladin.	–	Zwyczajne	kata.	Ich	celem	jest

zmuszenie	 mięśni	 do	 wysiłku	 i	 przećwiczenie	 podstawowych	 pchnięć	 i	 zamachów.

Ładnie	wygląda,	ale	do	niczego	się	nie	przydaje.

–	Ale…

–	 Naprawdę.	 Czy	 możesz	 sobie	 wyobrazić	 mężczyznę	 zamachującego	 się	 w	 taki

sposób	w	normalnej	walce?	W	jednej	chwili	zostałby	wypatroszony.

–	Chłopcze	–	odezwał	się	Teft.	–	Ja	widziałem	już	kata.	Ale	nigdy	takie.	Sposób,	w

jaki	 się	 poruszałeś…	 szybkość,	 zwinność…	 A	 wokół	 ciebie	 krążył	 jakiś	 spren,	 między twoimi	ciosami,	emanujący	słabym	blaskiem.	To	było	piękne.

Skała	wzdrygnął	się.

–	Widziałeś	to?

–	 Pewnie	 –	 odparł	 starszy	 mostowy.	 –	 Nigdy	 wcześniej	 nie	 widziałem	 takiego sprena.	A	pozostali…	kilku	pokazywało	palcami.

Kaladin	 spojrzał	 na	 Syl.	 Siedziała	 wyprostowana	 na	 jego	 ramieniu,	 ze

skrzyżowanymi	nogami	i	dłońmi	na	kolanie.	Odwróciła	wzrok.

–	To	nic	takiego	–	powtórzył	Kaladin.

–	Nie	–	sprzeciwił	się	Skała.	–	Z	pewnością	to	było	coś.	Może	ty	powinieneś	rzucić

wyzwanie	Odpryskowemu.	Zostałbyś	oświeconym!

–	Nie	chcę	zostać	oświeconym	–	warknął	Kaladin,	być	może	ostrzej	niż	powinien,

a	pozostali	dwaj	aż	podskoczyli.	–	Poza	tym,	już	raz	spróbowałem.	Gdzie	Dunny?

–	Zaczekaj	–	odezwał	się	Teft	–	ty…

–	 Gdzie	 Dunny?	 –	 powtórzył	 stanowczo	 młodszy	 mężczyzna,	 akcentując	 każde słowo.	Ojcze	Burz,	muszę	uważać,	co	mówię.

Teft	i	Skała	wymienili	się	spojrzeniami,	po	czym	starszy	z	nich	wskazał	głową.

–	Znaleźliśmy	za	zakrętem	paru	martwych	Parshendich.	Pomyślałem,	że	chciałbyś

wiedzieć.

–	Parshendi	–	powtórzył	Kaladin.	–	Zobaczmy.	Mogą	mieć	coś	cennego.

Nigdy	 wcześniej	 nie	 okradał	 trupów	 Parshendich	 –	 do	 rozpadlin	 wpadało	 ich

mniej	niż	Alethich.

–	 To	 fakt	 –	 odezwał	 się	 Skała,	 pokazując	 drogę	 pochodnią.	 –	 Ta	 ich	 broń,	 tak, niezła.	I	klejnoty	w	brodach.

–	Nie	wspominając	o	pancerzach	–	dodał	Kaladin.

Skała	potrząsnął	głową.

–	Żadnych	pancerzy.

–	Skało,	widziałem	ich	zbroje.	Zawsze	je	noszą.

–	No	tak,	ale	nie	możemy	ich	wykorzystać.

–	Nie	rozumiem.

–	Chodź.	–	Skała	machnął	ręką.	–	Łatwiej	pokazać	niż	wyjaśnić.

Kaladin	wzruszył	ramionami.	Obeszli	zakręt,	Skała	drapał	się	po	rudej	brodzie.

–	Głupie	kudły	–	mruknął.	–	Ach,	żeby	znów	były	takie,	jak	trzeba.	Mężczyzna	nie

jest	prawdziwym	mężczyzną	bez	prawdziwej	brody.

Kaladin	 podrapał	 się	 po	 zaroście.	 Pewnego	 dnia	 zaoszczędzi	 tyle,	 żeby	 kupić sobie	brzytwę	i	pozbyć	się	tego	paskudztwa.	Albo	i	nie.	Jego	kule	były	potrzebne	gdzie indziej.

Kiedy	 wyszli	 zza	 zakrętu,	 ujrzeli	 Dunny’ego	 układającego	 cztery	 trupy

Parshendich	w	szeregu.	Wyglądały,	jakby	zostały	skądś	przyniesione.	Towarzyszyło	im

kilka	ciał	Alethich.

Kaladin	 podszedł	 bliżej,	 gestem	 wezwał	 Skałę,	 by	 przyniósł	 pochodnię,	 i	 ukląkł, by	 przyjrzeć	 się	 jednemu	 z	 martwych	 Parshendich.	 Wyglądali	 jak	 parshmeni,	 z marmurkową,	 czarno-szkarłatną	 skórą.	 Ich	 jedynym	 ubiorem	 były	 sięgające	 do	 kolan czarne	 spódniczki.	 Trzej	 mieli	 brody,	 co	 nie	 było	 typowe	 dla	 parshmenów,	 z wplecionymi	w	nie	nieoszlifowanymi	klejnotami.

Jak	 spodziewał	 się	 Kaladin,	 nosili	 też	 jasnoczerwone	 pancerze.	 Napierśniki,

hełmy,	 naramienniki	 i	 nagolenniki.	 Dużo	 jak	 na	 zwykłych	 piechurów.	 Część	 popękała od	upadku	albo	naporu	wody.	W	takim	razie	to	nie	metal.	Malowane	drewno?

–	 Chyba	 mówiłeś,	 że	 nie	 noszą	 zbroi?	 –	 spytał	 Kaladin.	 –	 Co	 chcesz	 mi

powiedzieć?	Że	nie	odważysz	się	zdjąć	ich	z	trupów?

–	 Nie	 odważę	 się?	 –	 powtórzył	 Skała.	 –	 Kaladinie,	 panie	 oświecony,	 błyskotliwy przywódco	mostowych,	obracający	włócznią,	może	ty	je	zdejmiesz?

Kaladin	 wzruszył	 ramionami.	 Dzięki	 ojcu	 miał	 okazję	 zapoznać	 się	 z	 martwymi	 i umierającymi,	 a	 choć	 nie	 czuł	 się	 dobrze,	 okradając	 trupy,	 nie	 był	 przewrażliwiony.

Trąciwszy	 pierwszego	 Parshendiego,	 zauważył	 jego	 nóż.	 Wyjął	 go	 i	 zaczął	 szukać rzemienia	przytrzymującego	naramiennik.

Rzemienia	 nie	 było.	 Kaladin	 zmarszczył	 czoło	 i	 spojrzał	 pod	 osłonę	 ramienia, próbując	ją	podważyć.	Uniosła	się	razem	ze	skórą.

–	Ojcze	Burz!	–	powiedział.	Przyjrzał	się	hełmowi.	Wrósł	w	głowę.	Albo	wyrastał	z

głowy.	–	Co	to	jest?

–	 Nie	 mam	 pojęcia.	 –	 Skała	 wzruszył	 ramionami.	 –	 Wygląda,	 jakby	 hodowali

własną	zbroję.

–	 To	 absurdalne	 –	 sprzeciwił	 się	 Kaladin.	 –	 Są	 ludźmi.	 Ludzie,	 nawet	 parshmeni, nie	hodują	sobie	zbroi.

–	A	Parshendi	hodują	–	stwierdził	Teft.

Dwaj	pozostali	popatrzyli	na	niego.

–	 Nie	 gapcie	 się	 tak	 na	 mnie.	 –	 Starszy	 mężczyzna	 skrzywił	 się.	 –	 Pracowałem kilka	lat	w	obozie,	zanim	skończyłem	jako	mostowy…	nie,	nie	powiem	wam	jak,	niech was	burza.	W	każdym	razie	żołnierze	o	tym	gadają.	Parshendim	wyrasta	pancerz.

–	Znałem	parshmenów	–	powiedział	Kaladin.	–	Tam,	skąd	pochodzę,	kilku	służyło

panu	miasta.	Żaden	z	nich	nie	miał	pancerza.

–	Cóż,	to	są	inni	parshmeni	–	odparł	Teft,	wciąż	z	ponurą	miną.	–	Więksi,	silniejsi.

Na	litość	Keleka,	oni	przeskakują	rozpadliny.	I	hodują	sobie	pancerz.	Tak	już	jest.

Nie	 mogli	 się	 z	 tym	 spierać,	 więc	 wzięli	 się	 za	 gromadzenie	 tego,	 co	 mogli zebrać.	Wielu	Parshendich	używało	ciężkiej	broni,	toporów	i	młotów,	której	woda	nie zabrała	razem	z	ciałami,	jak	to	było	w	wypadku	włóczni	i	łuków	Alethich.	Ale	znaleźli kilka	noży	i	jeden	ozdobny	miecz,	wciąż	ukryty	w	pochwie	u	boku	Parshendiego.

Spódnice	 nie	 miały	 kieszeni,	 lecz	 zabici	 nosili	 u	 pasa	 sakiewki,	 w	 nich	 jednak znajdowały	 się	 tylko	 krzesiwa,	 osełki	 i	 inne	 podstawowe	 elementy	 wyposażenia.

Można	 było	 jeszcze	 zabrać	 klejnoty	 z	 bród.	 Kamienie	 miały	 otworki,	 żeby	 ułatwić wplatanie,	 i	 wypełniało	 je	 Burzowe	 Światło,	 choć	 nie	 świeciły	 tak	 jasno,	 jak odpowiednio	oszlifowane	klejnoty.

Kiedy	Skała	wyciągnął	kamienie	z	brody	ostatniego,	Kaladin	uniósł	jeden	z	noży

do	pochodni	Dunny’ego,	wpatrując	się	w	skomplikowany	grawerunek.

–	To	wygląda	jak	glify	–	powiedział,	pokazując	broń	Teftowi.

–	Nie	czytam	glifów,	chłopcze.

No	 tak,	 pomyślał	 Kaladin.	 Cóż,	 jeśli	 to	 rzeczywiście	 były	 glify,	 nie	 rozpoznawał

ich.	 Oczywiście,	 większość	 glifów	 dawało	 się	 narysować	 w	 taki	 sposób,	 by	 ich odczytanie	 było	 trudne,	 o	 ile	 ktoś	 nie	 wiedział,	 czego	 ma	 szukać.	 Pośrodku	 rękojeści znajdowała	 się	 starannie	 wyrzeźbiona	 postać.	 Mężczyzna	 w	 świetnej	 zbroi.	 Z

pewnością	 Pancerz	 Odprysku.	 Za	 nim	 wygrawerowano	 symbol,	 który	 go	 otaczał	 i wyrastał	z	pleców	jak	skrzydła.

Kaladin	pokazał	go	Skale,	który	podszedł	bliżej,	żeby	zobaczyć,	co	jego	dowódca

uznał	za	tak	fascynujące.

–	Ci	tu	Parshendi	są	ponoć	barbarzyńcami	–	powiedział.	–	Pozbawionymi	kultury.

Skąd	 mają	 takie	 noże?	 Przysiągłbym,	 że	 to	 portret	 jednego	 z	 Heroldów.	 Jezerezeha albo	Nalana.

Skała	wzruszył	ramionami.	Kaladin	westchnął,	schował	nóż	do	pochwy	i	wrzucił

go	 do	 swojego	 worka.	 Następnie	 powrócili	 do	 pozostałych.	 Drużyna	 zebrała	 pełne worki	 pancerzy,	 pasów,	 butów	 i	 kul.	 Każdy	 wziął	 do	 ręki	 włócznię,	 by	 zanieść	 ją	 do drabiny,	 a	 trzymali	 je	 jak	 kije	 do	 podpierania	 się.	 Jedną	 zostawili	 Kaladinowi,	 ale	 on rzucił	ją	Skale.	Bał	się,	że	jeśli	znów	weźmie	broń	do	ręki,	skuszą	go	kolejne	kata.

Droga	 powrotna	 była	 spokojna,	 choć	 niebo	 zaczynało	 ciemnieć	 i	 mężczyźni

podskakiwali	na	każdy	odgłos.	Kaladin	znów	zajął	rozmową	Skałę,	Tefta	i	Dunny’ego.

Udało	mu	się	również	skłonić	Drehy’ego	i	Torfina	do	kilku	wypowiedzi.

Bezpiecznie	dotarli	do	pierwszej	rozpadliny,	ku	wielkiej	uldze	jego	ludzi.	Kaladin

posłał	 innych	 przodem,	 sam	 postanowił	 wyjść	 jako	 ostatni.	 Skała	 zaczekał	 razem	 z nim,	 a	 kiedy	 Dunny	 w	 końcu	 ruszył	 w	 górę	 –	 zostawiając	 Skałę	 i	 Kaladina	 –	 potężny Rogożerca	położył	dłoń	na	ramieniu	towarzysza	i	odezwał	się	cicho.

–	 Robisz	 tu	 kawał	 dobrej	 roboty	 –	 stwierdził.	 –	 Myślę,	 że	 za	 kilka	 tygodni	 ci ludzie	będą	twoi.

Kaladin	pokręcił	głową.

–	Jesteśmy	mostowymi,	Skało.	Nie	mamy	kilku	tygodni.	Jeśli	przekonanie	ich	ma

zająć	tyle	czasu,	połowa	z	nas	zginie.

Skała	spochmurniał.

–	To	nie	jest	miła	myśl.

–	Dlatego	musimy	ich	przekonać	już	teraz.

–	Ale	jak?

Kaladin	 spojrzał	 na	 wiszącą	 drabinkę,	 kołyszącą	 się	 pod	 ciężarem	 wspinających się	mężczyzn.	Mogło	wchodzić	tylko	czterech	na	raz,	inaczej	by	ją	przeciążyli.

–	Spotkaj	się	ze	mną	po	przeszukaniu.	Pójdziemy	na	targ.

–	 W	 porządku	 –	 odparł	 Skała	 i	 chwycił	 drabinę,	 gdyż	 Bezuchy	 Jaks	 dotarł	 już	 do szczytu.	–	Jaki	będzie	mój	udział	w	tym	wszystkim?

–	Wypróbujemy	moją	tajną	broń.

Skała	roześmiał	się.	Kaladin	przytrzymał	mu	drabinę.

–	A	cóż	to	za	broń?

–	Ty	nią	jesteś	–	odparł	dowódca	z	uśmiechem.

*

Dwie	 godziny	 później,	 tuż	 po	 wschodzie	 fioletowego	 Salasa,	 Skała	 i	 Kaladin

wrócili	 do	 koszar.	 Słońce	 niedawno	 zaszło	 i	 wielu	 mostowych	 wkrótce	 miało	 się położyć.

Mało	czasu,	pomyślał	Kaladin	i	gestem	kazał	Skale	zanieść	ładunek	do	miejsca	w

pobliżu	 wejścia	 do	 koszar	 mostu	 numer	 cztery.	 Potężny	 Rogożerca	 postawił	 wór	 obok Tefta	 i	 Dunny’ego,	 którzy	 zgodnie	 z	 poleceniem	 Kaladina	 wybudowali	 niewielki kamienny	 krąg,	 a	 pośrodku	 umieścili	 kawałki	 drewna	 wzięte	 ze	 sterty	 odpadków ciesielskich.	 Każdy	 mógł	 je	 sobie	 wziąć,	 nawet	 mostowi	 –	 niektórzy	 lubili	 w	 nim strugać.

Kaladin	 wyjął	 kulę,	 mającą	 służyć	 jako	 źródło	 światła.	 Skała	 dźwigał	 stary

żelazny	 kociołek.	 Choć	 pochodził	 z	 drugiej	 ręki,	 kosztował	 Kaladina	 sporą	 część pieniędzy,	 jakie	 zarobił	 na	 soku	 z	 guzowca.	 Rogożerca	 wyciągał	 z	 kociołka	 zapasy,	 a Kaladin	w	tym	czasie	ułożył	drewno	wewnątrz	kręgu.

–	Dunny,	mógłbyś	przynieść	wodę?	–	odezwał	się	dowódca,	wyciągając	krzesiwo.

Chłopak	 ruszył,	 by	 przynieść	 wiadro	 z	 jednej	 z	 beczułek	 z	 deszczówką.	 Skała opróżnił	do	końca	kociołek,	układając	obok	niewielkie	paczuszki,	które	kosztowały	ich drugą	część	kul.	Kaladinowi	została	już	tylko	garść	odłamków.

Kiedy	 pracowali,	 z	 koszar	 wykuśtykał	 Hobber.	 Zdrowiał	 szybko,	 w

przeciwieństwie	do	dwóch	pozostałych	rannych,	którzy	nadal	byli	w	kiepskim	stanie.

–	Co	planujesz?	–	spytał	Hobber,	kiedy	Kaladinowi	udało	się	rozpalić	ogień.

Mężczyzna	uśmiechnął	się	i	wstał.

–	Usiądź.

Hobber	 posłuchał.	 Nie	 zniknęło	 oddanie,	 które	 okazywał	 Kaladinowi	 od	 czasu,

kiedy	ten	uratował	mu	życie.	Jego	lojalność	wręcz	rosła.

Dunny	wrócił	z	wiadrem	wody	i	wlał	ją	do	kociołka.	Następnie	z	Teftem	poszli	po

więcej.	 Kaladin	 podsycił	 ogień,	 a	 Skała	 przy	 akompaniamencie	 cichego	 nucenia szatkował	 bulwy	 i	 otwierał	 paczuszki	 z	 przyprawami.	 W	 ciągu	 pół	 godziny	 mieli płonący	ogień	i	gotujący	się	garnek	zupy.

Teft	usiadł	na	jednym	z	pniaków,	ogrzewając	dłonie.

–	To	twoja	tajna	broń?

Kaladin	usiadł	obok	starszego	mężczyzny.

–	Miałeś	okazję	poznać	kiedyś	żołnierzy,	Teft?

–	Kilku.

–	 Znałeś	 jakiegoś,	 który	 po	 ciężkim	 dniu	 odmówiłby	 gorącego	 ogniska	 i	 miski zupy?

–	No	nie.	Ale	mostowi	to	nie	żołnierze.

Miał	rację.	Kaladin	odwrócił	się	w	stronę	wejścia	do	koszar.	Skała	i	Dunny	zaczęli

śpiewać,	 a	 Teft	 klaskał	 do	 rytmu.	 Niektórzy	 z	 pozostałych	 drużyn	 mostowych	 jeszcze się	nie	położyli	i	teraz	patrzyli	na	nich	ze	złością.

W	 koszarach	 zapanowało	 poruszenie.	 Drzwi	 były	 otwarte,	 a	 zapach	 zupy	 Skały

stawał	się	coraz	silniejszy.	Kuszący.

Chodźcie,	pomyślał	Kaladin.	Przypomnijcie	sobie,	dlaczego	żyjemy.	Przypomnijcie

sobie	 ciepło,	 przypomnijcie	 sobie	 dobre	 jedzenie.	 Wspomnijcie	 przyjaciół,	 piosenki	 i wieczory	spędzone	przy	ogniu.

Jeszcze	nie	jesteście	martwi.	Niech	was	burza!	Jeśli	nie	wyjdziecie	i…

Nagle	 wszystko	 zaczęło	 mu	 się	 wydawać	 takie	 naciągane.	 Śpiewanie	 było

wymuszone,	 zupa	 to	 akt	 desperacji.	 Próbował	 choć	 na	 chwilę	 odciągnąć	 ich	 myśli	 od żałosnego	życia,	które	byli	zmuszeni	prowadzić.

W	 wejściu	 pojawiła	 się	 postać.	 Na	 zewnątrz	 wyszedł	 Blizna	 –	 niski,	 brodaty,	 o bystrym	 spojrzeniu.	 Kaladin	 uśmiechnął	 się	 do	 niego.	 Wymuszony	 uśmiech.	 Czasem tylko	 to	 można	 dać.	 Niech	 to	 wystarczy,	 pomodlił	 się,	 wstał	 i	 zanurzył	 drewnianą miseczkę	w	zupie	Skały.

Uniósł	ją	w	stronę	mężczyzny.	Nad	brązowawym	płynem	unosiła	się	para.

–	Dołączysz	do	nas?	–	spytał	Kaladin.	–	Zapraszam.

Blizna	spojrzał	na	niego	i	znów	na	zupę.	Roześmiał	się,	przyjmując	miskę.

–	Dołączyłbym	do	samej	Strażniczki	Nocy	przy	ognisku,	gdyby	też	miała	zupę!

–	 Bądź	 ostrożny	 –	 dodał	 Teft.	 –	 To	 zupa	 Rogożercy.	 W	 środku	 mogą	 być	 skorupki ślimaków	albo	szczypce	krabów.

–	 Wcale	 nie!	 –	 warknął	 Skała.	 –	 Szkoda,	 że	 macie	 proste	 gusta	 ludzi	 z	 nizin,	 ale gotuję	tak,	jak	polecił	mi	nasz	drogi	dowódca.

Kaladin	uśmiechnął	się	i	odetchnął,	kiedy	Blizna	usiadł.	Kolejni	podążyli	za	nim,

brali	 miski	 i	 siadali.	 Niektórzy	 gapili	 się	 w	 ogień	 i	 nic	 nie	 mówili,	 ale	 inni	 zaczęli śmiać	się	i	śpiewać.	W	pewnym	momencie	Gaz	przeszedł	obok	nich	i	przyjrzał	się	im uważnie	 swoim	 jednym	 okiem,	 jakby	 chciał	 ocenić,	 czy	 łamią	 jakieś	 obozowe zarządzenia.	Nie	łamali,	Kaladin	sprawdził.

Kaladin	zanurzył	miskę	w	zupie	i	wyciągnął	ją	w	stronę	Gaza.	Sierżant	prychnął

pogardliwie	i	odszedł.

Nie	można	się	spodziewać	zbyt	wielu	cudów	jednego	wieczoru,	pomyślał	Kaladin

z	westchnieniem,	znów	usiadł	i	spróbował	zupy.	Była	niezła.	Uśmiechnął	się	i	dołączył

do	kolejnej	zwrotki	piosenki	Dunny’ego.

*

Następnego	 ranka,	 kiedy	 Kaladin	 obudził	 mostowych,	 trzy	 czwarte	 wyszły	 z

koszar	 –	 wszyscy	 poza	 tymi,	 którzy	 narzekali	 najgłośniej,	 jak	 Moash,	 Sigzil,	 Narm	 i paru	 innych.	 Ci,	 którzy	 wyszli,	 wydawali	 się	 zadziwiająco	 wypoczęci,	 mimo	 wieczoru spędzonego	na	śpiewaniu	i	jedzeniu.	Kiedy	kazał	im	dołączyć	do	ćwiczeń	w	dźwiganiu mostu,	niemal	wszyscy	z	tych,	którzy	wstali,	dołączyli	do	niego.

Nie	wszyscy,	lecz	wystarczająco	wielu.

Miał	 przeczucie,	 że	 Moash	 i	 pozostali	 wkrótce	 się	 poddadzą.	 Zjedli	 jego	 zupę.

Nikt	 nie	 odmówił.	 A	 teraz,	 kiedy	 miał	 tak	 wielu,	 pozostali	 poczują	 się	 głupio,	 że	 do niego	nie	dołączyli.	Most	numer	cztery	był	jego.

Teraz	 musiał	 ich	 tylko	 utrzymać	 przy	 życiu	 wystarczająco	 długo,	 by	 to	 coś

znaczyło.



Albowiem	nigdy	nie	oddawałem	się	ważniejszej	sprawie,	a	rezultaty	tutejszej	wojny wstrząsną	 filarami	 niebios.	 Proszę	 ponownie.	 Poprzyj	 mnie.	 Nie	 stój	 na	 uboczu, pozwalając,	 by	 katastrofa	 pochłonęła	 więcej	 żywotów.	 Nigdy	 wcześniej	 Cię	 o	 nic	 nie błagałem,	stary	przyjacielu.

Teraz	to	robię.

Adolin	był	przerażony.

Stał	 obok	 ojca	 na	 placu	 zbiórki.	 Dalinar	 wydawał	 się…	 zmęczony.	 Zmarszczki

wokół	oczu,	bruzdy	na	skórze.	Czarne	włosy	siwiejące	po	bokach	jak	zbielały	kamień.

Jak	 mężczyzna	 stojący	 w	 pełnym	 Pancerzu	 Odprysku	 –	 mężczyzna,	 który	 mimo	 wieku zachował	sylwetkę	wojownika	–	mógł	wydawać	się	kruchy?

Przed	 nimi	 dwa	 chulle	 podążały	 za	 swoim	 przewodnikiem,	 wchodząc	 na	 most.

Drewniane	przęsło	łączyło	dwie	sterty	skał,	udające	rozpadlinę	o	głębokości	zaledwie

kilku	 stóp.	 Czułki	 chulli	 drżały,	 żuwaczki	 klekotały,	 a	 wielkie	 jak	 pięść	 czarne	 oczy łypały	 na	 boki.	 Zwierzęta	 ciągnęły	 potężny	 most	 oblężniczy,	 toczący	 się	 na trzeszczących	drewnianych	kołach.

–	 Jest	 znacznie	 szerszy	 od	 mostów	 Sadeasa.	 –	 Dalinar	 zwrócił	 się	 do	 stojącego obok	nich	Teleba.

–	To	konieczne,	by	zmieścił	się	most	oblężniczy,	oświecony.

Dalinar	 z	 roztargnieniem	 pokiwał	 głową.	 Adolin	 podejrzewał,	 że	 jako	 jedyny

widział	cierpienie	ojca.	Dalinar	jak	zawsze	sprawiał	wrażenie	pewnego	siebie,	a	jego

głos	był	stanowczy,	kiedy	się	odzywał.

Ale	te	oczy.	Były	zbyt	zaczerwienione,	zbyt	pełne	napięcia.	A	kiedy	ojciec	Adolina

czuł	 się	 spięty,	 stawał	 się	 chłodny	 i	 rzeczowy.	 Do	 Teleba	 mówił	 zbyt	 opanowanym tonem.	 Dalinar	 Kholin	 był	 jak	 człowiek	 niosący	 wielki	 ciężar.	 A	 to	 Adolin	 pomógł	 go obciążyć.

Chulle	 ruszyły	 naprzód.	 Ich	 przypominające	 głazy	 skorupy	 pomalowano	 na

niebiesko	 i	 żółto,	 kolor	 i	 wzór	 wskazywały	 na	 wyspę,	 z	 której	 pochodzili	 ich przewodnicy	Reshi.	Most	zajęczał	niebezpiecznie,	kiedy	wtoczył	się	nań	większy	most oblężniczy.	 Zebrani	 wokół	 żołnierze	 odwrócili	 się,	 żeby	 popatrzeć.	 Nawet	 robotnicy wykuwający	latrynę	w	kamienistej	ziemi	po	wschodniej	stronie	przerwali	pracę.

Jęki	mostu	stawały	się	coraz	głośniejsze,	po	czym	zmieniły	się	w	głośne	trzaski.

Przewodnicy	zatrzymali	chulle	i	spojrzeli	w	stronę	Teleba.

–	Nie	wytrzyma,	prawda?	–	spytał	Adolin.

Teleb	westchnął.

–	 Niech	 to	 burza,	 miałem	 nadzieję…	 Ech,	 uczyniliśmy	 mniejszy	 most	 za	 cienkim, kiedy	go	poszerzyliśmy.	Ale	jeśli	będzie	grubszy,	stanie	się	zbyt	ciężki,	by	go	unieść.	– Spojrzał	 na	 Dalinara.	 –	 Przepraszam,	 że	 marnowałem	 wasz	 czas,	 oświecony.	 Mieliście rację,	to	robota	dla	dziesięciu	głupców.

–	Adolinie,	a	co	ty	sądzisz?	–	spytał	Dalinar.

Młodszy	Kholin	zmarszczył	czoło.

–	 Cóż…	 sądzę,	 że	 powinniśmy	 popracować	 nad	 nim	 jeszcze.	 To	 dopiero	 pierwsza próba,	 Telebie.	 Może	 da	 się	 znaleźć	 jakieś	 rozwiązanie.	 Na	 przykład	 zaprojektować mosty	oblężnicze	tak,	by	były	węższe?

–	To	się	może	okazać	bardzo	kosztowne,	oświecony	–	zauważył	Teleb.

–	Jeśli	pomoże	nam	zdobyć	choć	jedno	serce	klejnotu	więcej,	wysiłek	opłaci	się	z

nawiązką.

–	 Owszem.	 –	 Teleb	 pokiwał	 głową.	 –	 Porozmawiam	 z	 lady	 Kalaną.	 Może	 ona

wymyśli	nowy	projekt.

–	Dobrze	–	stwierdził	Dalinar.

Przez	 dłuższą	 chwilę	 wpatrywał	 się	 w	 most.	 Następnie,	 co	 dziwne,	 spojrzał	 na drugą	stronę	placu,	gdzie	robotnicy	wykuwali	latrynę.

–	Ojcze?	–	odezwał	się	Adolin.

–	 Jak	 myślisz,	 dlaczego	 nie	 ma	 przypominających	 Pancerz	 Odprysku	 strojów	 dla robotników?

–	Co	takiego?

–	 Pancerz	 Odprysku	 daje	 ogromną	 siłę,	 ale	 rzadko	 używamy	 go	 do	 czegoś	 poza walką	 i	 zabijaniem.	 Dlaczego	 Świetliści	 stworzyli	 jedynie	 broń?	 Dlaczego	 nie wyprodukowali	pożytecznych	narzędzi	dla	zwykłych	ludzi?

–	Nie	wiem	–	odparł	Adolin.	–	Może	wojna	była	wówczas	najważniejsza.

–	Być	może	–	powiedział	Dalinar	ciszej.	–	A	może	jest	to	ostateczne	potępienie	ich

samych	 i	 ich	 ideałów.	 Mimo	 wzniosłych	 twierdzeń	 nigdy	 nie	 przekazali	 Pancerza	 ani jego	tajemnic	zwykłym	ludziom.

∗	∗	∗

–	Nie…	nie	rozumiem,	dlaczego	to	ważne,	ojcze.

Dalinar	otrząsnął	się	lekko.

–	Powinniśmy	ruszyć	dalej	na	inspekcję.	Gdzie	się	podział	Ladent?

–	Tutaj,	oświecony.

Do	 Dalinara	 podszedł	 niski	 mężczyzna.	 Łysy	 i	 brodaty	 żarliwiec	 nosił	 grubą, wielowarstwową,	 szaroniebieską	 szatę,	 spod	 której	 ledwie	 wystawały	 jego	 dłonie.	 Z

wyglądu	 przypominał	 kraba,	 zbyt	 małego	 na	 swoją	 skorupę.	 W	 takim	 stroju	 musiało mu	być	bardzo	gorąco,	ale	nie	wydawało	się,	że	zwraca	na	to	uwagę.

–	Wyślij	posłańca	do	piątego	batalionu	–	powiedział	mu	Dalinar.	–	Ich	odwiedzimy

jako	następnych.

–	Tak,	oświecony.

Adolin	 i	 Dalinar	 ruszyli	 dalej.	 Na	 czas	 inspekcji	 włożyli	 Pancerze	 Odprysku.	 Nie było	to	niczym	nadzwyczajnym	–	niektórzy	Odpryskowi	wykorzystywali	każdą	okazję, by	włożyć	Pancerz.	Poza	tym	dobrze	było,	jeśli	żołnierze	widzieli	swojego	arcyksięcia	i jego	następcę	w	pełni	sił.

Kiedy	 opuścili	 plac	 zbiórki	 i	 weszli	 do	 obozu,	 przyciągali	 uwagę.	 Podobnie	 jak Adolin,	 Dalinar	 nie	 założył	 hełmu,	 ale	 obojczyk	 jego	 pancerza	 był	 wysoki	 i	 gruby, sięgał	 brody	 niczym	 metalowy	 kołnierz.	 Skinął	 głową	 żołnierzom,	 którzy	 mu salutowali.

–	Adolinie	–	odezwał	się	Dalinar.	–	Czy	w	walce	czujesz	Dreszcz?

Młodszy	 mężczyzna	 wzdrygnął	 się.	 Od	 razu	 wiedział,	 o	 czym	 mówi	 ojciec,	 ale	 te słowa	nim	wstrząsnęły.	O	tym	się	zwykle	nie	mówiło.

–	Ja…	cóż,	oczywiście,	że	tak.	A	kto	nie?

Dalinar	 nie	 odpowiedział.	 Ostatnio	 był	 pełen	 rezerwy.	 Cóż	 to	 za	 ból	 w	 jego oczach?	To,	jaki	był	wcześniej,	pomyślał	Adolin,	sprowadzony	na	manowce,	ale	pewny siebie.	To	było	lepsze.

Dalinar	 nic	 nie	 odpowiedział	 i	 razem	 kontynuowali	 marsz	 przez	 obóz.	 W	 ciągu sześciu	 lat	 żołnierze	 całkiem	 się	 zadomowili.	 Koszary	 zdobiły	 symbole	 kompanii	 i oddziałów,	 a	 przestrzeń	 między	 nimi	 wypełniały	 paleniska,	 zydle	 i	 osłonięte markizami	miejsca	do	jedzenia.	Ojciec	Adolina	tego	nie	zabraniał,	choć	ustalił	zasady mające	zapobiegać	rozprężeniu.

Ponadto	 Dalinar	 pozytywnie	 rozpatrywał	 większość	 próśb	 o	 sprowadzenie

rodziny	 na	 Strzaskane	 Równiny.	 Oficerowie	 rzecz	 jasna	 zawsze	 mieli	 ze	 sobą	 żony	 –

dobry	 jasnooki	 oficer	 tak	 naprawdę	 stanowił	 zespół	 –	 mężczyzna	 dowodził	 i	 walczył, kobieta	 czytała,	 pisała,	 projektowała	 i	 zarządzała	 obozem.	 Adolin	 uśmiechnął	 się, myśląc	 o	 Malashy.	 Czy	 okaże	 się	 tą	 właściwą?	 Ostatnio	 traktowała	 go	 nieco	 chłodno.

Oczywiście,	była	jeszcze	Danlan.	Poznał	ją	niedawno,	lecz	już	czuł	się	zaintrygowany.

W	 każdym	 razie	 Dalinar	 aprobował	 też	 prośby	 zwyczajnych	 ciemnookich

żołnierzy	 o	 sprowadzenie	 rodzin,	 nawet	 opłacał	 to	 w	 połowie.	 Kiedy	 Adolin	 spytał, dlaczego,	 Dalinar	 odparł,	 że	 nie	 czułby	 się	 w	 porządku,	 odmawiając.	 Obozy	 nie	 były już	 atakowane,	 więc	 nie	 stanowiło	 to	 zagrożenia.	 Adolin	 podejrzewał,	 że	 ojciec, mieszkając	 w	 luksusie	 godnym	 pałacu,	 uznał,	 iż	 jego	 ludzie	 mogą	 mieć	 choć	 radość przebywania	z	rodziną.

I	 tak	 oto	 dzieci	 bawiły	 się	 na	 ulicach	 obozu.	 Kobiety	 wywieszały	 pranie	 i malowały	 glify	 strażnicze,	 gdy	 mężczyźni	 ostrzyli	 włócznie	 i	 czyścili	 napierśniki.

Wnętrza	budynków	koszar	podzielono	na	pokoje.

–	 Sądzę,	 że	 miałeś	 rację	 –	 odezwał	 się	 Adolin,	 próbując	 wytrącić	 ojca	 z

zamyślenia.	–	To	znaczy,	pozwalając	tak	wielu	sprowadzić	tu	rodziny.

–	Owszem,	ale	ilu	z	nich	odejdzie,	gdy	będzie	po	wszystkim?

–	Czy	to	ma	znaczenie?

–	 Nie	 jestem	 pewien.	 Strzaskane	 Równiny	 stały	 się	 właściwie	 jedną	 z	 prowincji Alethich.	Jak	to	miejsce	będzie	wyglądać	za	sto	lat?	Czy	te	kręgi	koszar	zamienią	się w	 osiedla?	 Zewnętrzne	 warsztaty	 w	 targowiska?	 Wzgórza	 na	 zachodzie	 staną	 się uprawnymi	polami?	–	Pokręcił	głową.	–	Wygląda	na	to,	że	serca	klejnotów	nie	znikną.

A	póki	są,	będą	tu	i	ludzie.

–	 To	 chyba	 dobrze,	 prawda?	 O	 ile	 tymi	 ludźmi	 będą	 Alethi.	 –	 Adolin	 zaśmiał	 się cicho.

–	 Może.	 A	 co	 się	 stanie	 z	 wartością	 szlachetnych	 kamieni,	 jeśli	 nadal	 w	 takim tempie	będziemy	zdobywać	serca	klejnotów?

–	Ja…	–	To	było	dobre	pytanie.

–	 Zastanawiam	 się,	 co	 się	 stanie,	 kiedy	 najrzadsza	 i	 najbardziej	 pożądania

substancja	na	całym	świecie	stanie	się	powszechna.	Tak	dużo	się	tu	dzieje,	synu.	Nad

wieloma	 sprawami	 się	 nie	 zastanawialiśmy.	 Serca	 klejnotów,	 Parshendi,	 śmierć

Gavilara.	Musisz	być	gotów	je	rozważyć.

–	Ja?	–	spytał	Adolin.	–	Co	to	ma	znaczyć?

Dalinar	nie	odpowiedział,	jedynie	skinął	głową	dowódcy	piątego	batalionu,	który

podszedł	do	nich	i	zasalutował.	Adolin	westchnął	i	odpowiedział	salutem.	Dwudziesta

pierwsza	 i	 dwudziesta	 druga	 kompania	 ćwiczyły	 musztrę	 –	 niezbędne	 szkolenie, którego	prawdziwą	wartość	doceniało	niewielu	poza	wojskowymi.	Dwudziesta	trzecia i	dwudziesta	czwarta	kompania	w	tym	czasie	ćwiczyły	szyk	bojowy	i	manewry	na	polu bitwy.

Walka	 na	 Strzaskanych	 Równinach	 znacznie	 różniła	 się	 od	 zwykłej	 wojny,	 czego Alethich	nauczyły	pierwsze	zawstydzające	porażki.	Parshendi	byli	krępi,	muskularni	i mieli	 ten	 dziwny,	 wyrastający	 ze	 skóry	 pancerz.	 Nie	 okrywał	 ich	 tak	 dokładnie	 jak zbroja	 płytowa,	 ale	 był	 skuteczniejszy	 od	 tego,	 co	 miała	 większość	 piechurów.	 Każdy Parshendi	był	w	gruncie	rzeczy	bardzo	szybkim	żołnierzem	ciężkiej	piechoty.

Parshendi	zawsze	atakowali	w	parach,	odrzucając	tradycyjny	szyk	liniowy.	Przez

to	 zdyscyplinowany	 szereg	 powinien	 łatwo	 ich	 pokonać.	 Jednak	 każda	 para

Parshendich	miała	tak	wielki	pęd	–	i	była	tak	dobrze	uzbrojona	–	że	mogła	się	przebić przez	 ścianę	 tarcz.	 Do	 tego	 ich	 niezwykła	 skoczność	 pozwalała	 całym	 grupom Parshendich	znaleźć	się	nagle	na	tyłach	Alethich.

Poza	 tym	 wszystkim	 był	 jeszcze	 charakterystyczny	 sposób,	 w	 jaki	 poruszali	 się jako	 cała	 grupa	 w	 walce.	 Manewrowali	 z	 niewyjaśnioną	 koordynacją.	 Okazało	 się,	 że to,	 co	 z	 początku	 wydawało	 się	 barbarzyńską	 dzikością,	 ukrywa	 coś	 o	 wiele	 bardziej subtelnego	i	niebezpiecznego.

Znali	 jedynie	 dwa	 pewne	 sposoby	 na	 pokonanie	 Parshendich.	 Pierwszym	 było

wykorzystanie	 Ostrza	 Odprysku.	 Skuteczne,	 ale	 o	 ograniczonym	 zastosowaniu.	 Armia Kholinów	 miała	 jedynie	 dwa	 Ostrza,	 a	 choć	 Odpryski	 były	 nieprawdopodobnie potężne,	 wymagały	 odpowiedniego	 wsparcia.	 Izolowany	 Odpryskowy,	 nad	 którym wróg	 miał	 przewagę	 liczebną,	 mógł	 zostać	 podcięty	 i	 przewrócony	 przez

przeciwników.	 W	 rzeczy	 samej,	 Adolin	 tylko	 raz	 w	 życiu	 widział,	 jak	 zwyczajni żołnierze	 zabili	 pełnego	 Odpryskowego	 –	 został	 otoczony	 przez	 chmarę	 włóczników, którzy	 zniszczyli	 jego	 napierśnik.	 Później	 jasnooki	 łucznik	 trafił	 go	 z	 pięćdziesięciu kroków,	zdobywając	Odpryski	dla	siebie.	Nie	był	to	szczególnie	bohaterski	koniec.

Drugi	sposób	skutecznej	walki	z	Parshendimi	opierał	się	na	szybko	poruszających

się	 jednostkach.	 Elastyczność	 w	 połączeniu	 z	 dyscypliną.	 Elastyczność,	 by	 reagować na	nietypowy	sposób	walki	Parshendich,	dyscyplina,	by	utrzymać	szyk	i	zrównoważyć siłę	pojedynczych	Parshendich.

Havrom,	 dowódca	 piątego	 batalionu,	 czekał	 na	 Adolina	 i	 Dalinara	 z	 dowódcami kompanii.	 Zasalutowali,	 unosząc	 prawe	 pięści	 do	 prawych	 barków,	 kostkami	 na zewnątrz.

Dalinar	im	skinął.

–	Czy	moje	rozkazy	zostały	wypełnione,	oświecony	Havromie?

–	 Tak,	 arcyksiążę.	 –	 Havrom	 był	 zbudowany	 jak	 wieża	 i	 zgodnie	 ze	 zwyczajem Rogożerców,	 nosił	 brodę	 długą	 po	 bokach	 oraz	 całkowicie	 wygolony	 podbródek.	 Miał

krewnych	 wśród	 mieszkańców	 Szczytów.	 –	 Mężczyźni,	 których	 chciałeś	 zobaczyć,

czekają	w	namiocie	audiencyjnym.

–	O	co	chodzi?	–	spytał	Adolin.

–	Za	chwilę	ci	pokażę	–	odparł	Dalinar.	–	Najpierw	przegląd	armii.

Adolin	 zmarszczył	 czoło,	 ale	 żołnierze	 czekali.	 Na	 rozkaz	 Havroma	 stawali	 w szeregu,	jedna	kompania	po	drugiej.	Adolin	przechodził	przed	nimi,	oceniając	ich	szyk i	 mundury.	 Byli	 zadbani	 i	 zdyscyplinowani,	 choć	 wiedział,	 że	 część	 narzekała	 na stopień	 wypolerowania	 napierśników,	 jakiego	 od	 nich	 wymagano.	 Przypadkiem	 w	 tej kwestii	się	z	nimi	zgadzał.

Pod	koniec	inspekcji	zwrócił	się	do	kilku	przypadkowych	mężczyzn,	pytając	ich	o

rangę	 i	 czy	 mieli	 jakieś	 problemy.	 Żaden	 nie	 miał.	 Byli	 zadowoleni	 czy	 tylko zastraszeni?

Skończywszy,	Adolin	powrócił	do	ojca.

–	Dobrze	ci	poszło	–	stwierdził	Dalinar.

–	Ja	tylko	przeszedłem	wzdłuż	szeregów.

–	Owszem,	ale	dobrze	się	zaprezentowałeś.	Żołnierze	wiedzą,	że	troszczysz	się	o

ich	potrzeby,	i	szanują	cię.	–	Pokiwał	głową.	–	Dużo	się	nauczyłeś.

–	Sądzę,	że	zbyt	wielką	wagę	przypisujesz	zwykłej	inspekcji,	ojcze.

Dalinar	skinął	na	Havroma	i	dowódca	poprowadził	ich	do	namiotu	audiencyjnego

w	pobliżu	krawędzi	pola	ćwiczeń.	Adolin	spojrzał	w	stronę	ojca	z	pytaniem	w	oczach.

–	 Kazałem	 Havromowi	 zebrać	 żołnierzy,	 z	 którymi	 wtedy	 rozmawiał	 Sadeas	 –

stwierdził	 Dalinar.	 –	 Tych,	 których	 przesłuchiwał,	 kiedy	 jechaliśmy	 zdobywać

płaskowyż.

–	Aha.	Chcemy	się	dowiedzieć,	o	co	ich	pytał.

–	Owszem.

Dalinar	 gestem	 kazał	 synowi	 iść	 przodem	 i	 weszli,	 a	 za	 nimi	 kilku	 żarliwców Dalinara.	 Wewnątrz	 na	 ławkach	 czekała	 grupa	 dziesięciu	 żołnierzy.	 Wstali	 i zasalutowali.

–	Spocznij	–	rozkazał	Dalinar,	zakładając	ręce	za	plecami.	–	Adolinie?

Dalinar	skinął	na	mężczyzn,	wskazując,	że	to	Adolin	ma	rozpocząć	przesłuchanie.

Młodzieniec	stłumił	westchnienie.	Znowu?

–	Żołnierze,	musimy	wiedzieć,	o	co	pytał	was	Sadeas	i	jak	odpowiedzieliście.

–	 Nie	 martwcie	 się,	 oświecony	 –	 powiedział	 jeden	 z	 mężczyzn,	 mówiący	 z

wiejskim	akcentem	północnego	Alethi.	–	Nic	mu	żeśmy	nie	powiedzieli.

Pozostali	gorliwie	przytaknęli.

–	To	węgorz,	wszyscy	o	tym	wiedzą	–	dodał	inny.

–	 To	 arcyksiążę	 –	 powiedział	 surowo	 Dalinar.	 –	 I	 macie	 traktować	 go	 z

szacunkiem.

Żołnierz	zbladł,	po	czym	skinął	głową.

–	O	co	dokładnie	was	zapytał?	–	spytał	Adolin.

–	 Chciał	 znać	 nasze	 obowiązki	 w	 obozie,	 oświecony	 –	 odparł	 mężczyzna.	 –

Widzicie,	jesteśmy	stajennymi.

Każdy	 z	 żołnierzy	 oprócz	 walki	 uczył	 się	 jeszcze	 jednej	 lub	 dwóch	 dodatkowych umiejętności.	 Dzięki	 żołnierzom	 umiejącym	 zajmować	 się	 końmi	 nie	 potrzebowali cywilów	podczas	ataków	na	płaskowyże.

–	Rozpytywał	–	powiedział	jeden	z	mężczyzn.	–	To	znaczy,	jego	ludzie.	Dowiedział

się,	że	podczas	polowania	na	przepastną	bestię	zajmowaliśmy	się	królewskimi	końmi.

–	Ale	nic	żeśmy	nie	powiedzieli	–	powtórzył	pierwszy	żołnierz.	–	Nic,	co	mogłoby

narobić	wam	kłopotów,	panie.	Nie	damy	temu	wę…	no,	temu	arcyksięciu	sznura,	żeby

was	na	nim	powiesił,	panie.

Adolin	zamknął	oczy.	Gdyby	w	taki	sposób	zachowywali	się	w	obecności	Sadeasa,

byłoby	 to	 bardziej	 obciążające	 niż	 przecięty	 popręg.	 Nie	 mógł	 kwestionować	 ich lojalności,	 ale	 zachowywali	 się,	 jakby	 zakładali,	 że	 Dalinar	 zrobił	 coś	 złego,	 a	 oni musieli	go	chronić.

Otworzył	oczy.

–	 Jak	 sobie	 przypominam,	 rozmawiałem	 już	 z	 kilkoma	 z	 was.	 Ale	 znów	 zapytam.

Czy	ktoś	z	was	widział	przecięty	popręg	królewskiego	siodła?

Mężczyźni	popatrzyli	po	sobie,	kręcąc	głowami.

–	Nie,	oświecony	–	odparł	jeden.	–	Gdybyśmy	to	zobaczyli,	byśmy	go	wymienili,	od

razu.

–	Ale,	oświecony	–	dodał	inny	–	tego	dnia	było	dużo	zamieszania	i	mnóstwo	ludzi.

To	 nie	 był	 zwyczajny	 atak	 na	 płaskowyż	 ani	 nic	 takiego.	 I,	 jeśli	 mam	 być	 szczery, panie,	 kto	 by	 pomyślał,	 że	 ze	 wszystkich	 rzeczy	 pod	 Salami	 mamy	 pilnować królewskiego	siodła?

Dalinar	skinął	na	Adolina	i	wyszli	z	namiotu.

–	I	jak?

–	Pewnie	niezbyt	się	przyszłużyli	naszej	sprawie	–	odparł	Adolin,	krzywiąc	się.	–

Mimo	gorliwości.	A	raczej	właśnie	przez	nią.

–	 Niestety,	 muszę	 się	 zgodzić.	 –	 Dalinar	 westchnął.	 Machnął	 na	 Tadeta,	 niskiego żarliwca,	który	stał	obok	namiotu.	–	Przesłuchaj	ich	pojedynczo	–	powiedział	mu	cicho.

–	 Może	 uda	 ci	 się	 wyciągnąć	 z	 nich	 szczegóły.	 Spróbuj	 dowiedzieć	 się,	 jak	 dokładnie brzmiały	pytania	Sadeasa,	i	ich	dokładne	odpowiedzi.

–	Tak,	oświecony.

–	 Chodź,	 Adolinie	 –	 powiedział	 starszy	 Kholin.	 –	 Wciąż	 mamy	 kilka	 inspekcji	 do przeprowadzenia.

–	 Ojcze	 –	 powiedział	 Adolin,	 chwytając	 go	 za	 ramię.	 Ich	 pancerze	 zabrzęczały cicho.

Dalinar	 odwrócił	 się,	 marszcząc	 czoło,	 a	 wtedy	 Adolin	 zrobił	 gest	 w	 stronę Kobaltowej	 Gwardii.	 Prośba	 o	 miejsce	 do	 rozmowy.	 Strażnicy	 odsunęli	 się	 szybko	 i sprawnie,	zostawiając	wokół	obu	mężczyzn	pustą	przestrzeń.

–	O	co	chodzi,	ojcze?	–	spytał	cicho.

–	To	znaczy,	co?	Przeprowadzamy	inspekcję	i	zajmujemy	się	sprawami	obozów.

–	I	za	każdym	razem	wypychasz	mnie	na	prowadzenie	–	stwierdził	Adolin.	–	Kilka

razy	niezręcznie,	jeśli	mogę	dodać.	Co	się	stało?	Co	się	dzieje	w	tej	twojej	głowie?

–	Wydawało	mi	się,	że	masz	wyraźny	problem	z	tym,	co	się	dzieje	w	mojej	głowie.

Adolin	się	skrzywił.

–	Ojcze…

–	Nie,	nic	się	nie	stało,	Adolinie.	Po	prostu	próbuję	podjąć	trudną	decyzję.	Dobrze

mi	robi,	jeśli	przy	okazji	się	poruszam.	–	Skrzywił	się.	–	Inny	mógłby	usiąść	i	zatopić	w ponurych	myślach,	ale	mnie	to	nigdy	nie	pomagało.	Mam	zbyt	wiele	do	zrobienia.

–	Jaką	decyzję	pragniesz	podjąć?	Może	mógłbym	ci	pomóc?

–	Już	to	zrobiłeś.	Ja…	–	Dalinar	przerwał,	marszcząc	czoło.

W	 stronę	 placu	 ćwiczeń	 piątego	 batalionu	 kierowała	 się	 niewielka	 grupka

żołnierzy.	Eskortowali	mężczyznę	w	czerwieni	i	brązie.	To	były	barwy	Thanadala.

–	Czy	nie	umówiłeś	się	z	nim	na	dzisiejszy	wieczór?

–	Owszem.

Niter	 –	 jeden	 z	 członków	 Kobaltowej	 Gwardii	 –	 ruszył	 w	 stronę	 przybyszów.

Bywał	 czasem	 przesadnie	 podejrzliwy,	 ale	 to	 nie	 najgorsza	 cecha	 dla	 osobistego strażnika.	 Wkrótce	 powrócił	 do	 Dalinara	 i	 Adolina.	 Niter	 był	 opalony	 i	 nosił	 krótko przyciętą	czarną	brodę.	Jako	jasnooki	bardzo	niskiej	rangi,	od	lat	należał	do	straży.

–	Mówi,	że	arcyksiążę	Thanadal	nie	będzie	mógł	się	z	wami	dziś	spotkać.

Dalinar	spochmurniał.

–	Osobiście	porozmawiam	z	posłańcem.

Niter	 niechętnie	 wezwał	 gestem	 chudego	 mężczyznę.	 Tamten	 podszedł	 i	 ukląkł

przed	Dalinarem.

–	Oświecony.

Tym	razem	Dalinar	nie	prosił	Adolina	o	przejęcie	inicjatywy.

–	Przekaż	wiadomość.

–	Oświecony	Thanadal	z	żalem	stwierdza,	że	nie	może	dziś	się	z	wami	spotkać.

–	Czy	zaproponował	inny	termin	spotkania?

–	Z	żalem	stwierdza,	że	jest	zbyt	zajęty.	Ale	z	chęcią	porozmawia	z	wami	podczas

jednej	z	królewskich	uczt.

W	miejscu	publicznym,	pomyślał	Adolin,	gdzie	połowa	gości	będzie	podsłuchiwać,

a	druga	połowa	–	w	tym	pewnie	i	sam	Thanadal	–	będzie	pijana.

–	Rozumiem	–	stwierdził	Dalinar.	–	A	czy	wskazał	może,	kiedy	już	nie	będzie	tak

zajęty?

–	Oświecony	–	odparł	posłaniec,	wyraźnie	czując	się	niezręcznie.	–	Powiedział,	że

jeśli	będziecie	naciskać,	mam	wyjaśnić,	że	rozmawiał	z	kilkoma	innymi	arcyksiążętami

i	 czuje,	 że	 zna	 sedno	 waszej	 propozycji.	 Kazał	 przekazać,	 że	 nie	 życzy	 sobie nawiązywać	sojuszu	ani	nie	ma	zamiaru	wspólnie	atakować	płaskowyżu.

Dalinar	 spochmurniał.	 Odesłał	 posłańca	 machnięciem	 ręki	 i	 odwrócił	 się	 do

Adolina.	 Kobaltowa	 Gwardia	 nadal	 stała	 w	 takiej	 odległości	 od	 nich,	 że	 mogli swobodnie	rozmawiać.

–	 Thanadal	 był	 ostatni	 –	 powiedział	 Dalinar.	 Każdy	 z	 arcyksiążąt	 odrzucił	 jego propozycję	 na	 swój	 sposób.	 Hatham	 z	 przesadną	 uprzejmością,	 Bethab	 wysyłając	 z wyjaśnieniami	 żonę,	 Thanadal	 z	 grzecznością	 kryjącą	 wrogość.	 –	 To	 znaczy	 ostatni poza	Sadeasem.

–	Wątpię,	by	zgłoszenie	się	teraz	do	niego	było	mądre,	ojcze.

–	Pewnie	masz	rację.	–	Dalinar	mówił	chłodno.	Był	zły,	a	nawet	wściekły.	–	Chcą	mi

w	 ten	 sposób	 coś	 powiedzieć.	 Nigdy	 nie	 podobał	 im	 się	 wpływ,	 jaki	 mam	 na	 króla,	 i

chętnie	 zobaczyliby	 mój	 upadek.	 Nie	 chcą	 zrobić	 tego,	 o	 co	 ich	 proszę,	 na	 wypadek gdyby	miało	mi	to	pomóc	odzyskać	wpływy.

–	Ojcze,	tak	mi	przykro.

–	 Może	 to	 i	 lepiej.	 Ważne	 jest,	 że	 odniosłem	 porażkę.	 Nie	 mogę	 zmusić	 ich	 do współpracy.	 Elhokar	 miał	 rację.	 –	 Spojrzał	 na	 Adolina.	 –	 Chciałbym,	 żebyś przeprowadził	dalszą	inspekcję	w	moim	imieniu,	synu.	Ja	mam	coś	do	zrobienia.

–	Co?

–	Chodzi	o	pewną	pracę,	która	powinna	zostać	wykonana.

Adolin	chciał	się	sprzeciwić,	ale	nie	wiedział,	jak	sformułować	swoje	obiekcje.	W

końcu	tylko	westchnął	i	skinął	głową.

–	Ale	powiesz	mi,	o	co	w	tym	chodzi?

–	Wkrótce	–	odparł	Dalinar.	–	Bardzo	niedługo.

*

Dalinar	 spoglądał	 za	 synem,	 który	 odchodził	 pewnym	 krokiem.	 Będzie	 dobrym

arcyksięciem.	Dalinar	musiał	podjąć	prostą	decyzję.

Czy	nadszedł	czas,	by	ustąpić	i	pozwolić,	by	syn	zajął	jego	miejsce?

Gdyby	 Dalinar	 się	 na	 to	 zdecydował,	 oczekiwano	 by	 od	 niego,	 by	 trzymał	 się	 z dala	 od	 polityki,	 powrócił	 na	 swoje	 ziemie	 i	 pozwolił	 Adolinowi	 rządzić.	 To	 była bolesna	 decyzja	 i	 nie	 mógł	 podjąć	 jej	 pośpiesznie.	 Ale	 jeśli	 naprawdę	 popadał	 w szaleństwo,	 jak	 zdaje	 się	 wierzyli	 wszyscy	 w	 obozie,	 to	 musiał	 ustąpić.	 I	 to	 wkrótce, zanim	jego	stan	pogorszy	się	na	tyle,	że	zabraknie	mu	przytomności	umysłu,	by	odejść.

„Monarcha	 oznacza	 panowanie”,	 pomyślał,	 przypominając	 sobie	 fragment	 „Drogi

królów”.	„Zapewnia	stabilność.	To	jego	usługa	i	jego	towar.	Jeśli	nie	panuje	nad	sobą, to	 jak	 może	 panować	 nad	 życiem	 swoich	 ludzi?	 Jaki	 kupiec	 wart	 swego	 Burzowego Światła	nie	spożywa	owoców,	którymi	handluje?”.

Dziwne,	że	te	cytaty	wciąż	przychodziły	mu	na	myśl,	nawet	jeśli	zastanawiał	się,

czy	nie	przyczyniły	się	do	jego	szaleństwa.

–	 Niter	 –	 powiedział.	 –	 Przynieście	 mój	 młot.	 Niech	 czeka	 na	 mnie	 na	 placu zbiórki.

Dalinar	 chciał	 się	 poruszać,	 działać,	 kiedy	 myślał.	 Jego	 strażnicy	 przyśpieszyli, żeby	 dorównać	 mu	 kroku,	 kiedy	 szedł	 między	 koszarami	 batalionów	 szóstego	 i siódmego.	 Niter	 wysłał	 kilku	 mężczyzn	 po	 broń.	 Jego	 głos	 wydawał	 się	 dziwnie podekscytowany,	jakby	się	spodziewał,	że	jego	pan	zrobi	coś	imponującego.

Sam	Dalinar	w	to	wątpił.	W	końcu	wyszedł	na	plac	zbiórki,	peleryna	łopotała	za

jego	 plecami,	 a	 pancerne	 trzewiki	 uderzały	 o	 kamienie.	 Nie	 musiał	 długo	 czekać	 na młot	–	dwaj	mężczyźni	wkrótce	przyciągnęli	wózek,	na	którym	leżał.	Spoceni	żołnierze zdjęli	 go	 z	 wózka	 –	 trzonek	 miał	 grubość	 nadgarstka,	 a	 żeleźce	 w	 przekroju	 było większe	od	męskiej	dłoni.	Dwaj	mężczyźni	z	trudem	go	unosili.

Dalinar	 chwycił	 młot	 dłonią	 w	 pancernej	 rękawicy	 i	 wsparł	 go	 na	 ramieniu.

Zignorował	żołnierzy	ćwiczących	na	placu	i	podszedł	do	grupki	brudnych	robotników

wykopujących	latrynę.	Podnieśli	na	niego	wzrok,	przerażeni	na	widok	arcyksięcia	we

własnej	osobie	górującego	nad	nimi	w	pełnym	Pancerzu	Odprysku.

–	Kto	tu	kieruje?	–	spytał	Dalinar.

Obszarpany	cywil	w	brązowych	spodniach	niepewnie	podniósł	rękę.

–	Oświecony,	jak	możemy	wam	służyć?

–	Odpoczywając	przez	chwilę	–	odparł	Dalinar.	–	Odejdźcie.

Zaniepokojeni	robotnicy	wycofali	się.	Z	tyłu	zgromadzili	się	jasnoocy	oficerowie,

zdezorientowani	działaniami	Dalinara.

Dalinar	 chwycił	 młot	 –	 metalowy	 trzon	 został	 starannie	 owinięty	 skórą.

Odetchnąwszy	 głęboko,	 wskoczył	 do	 na	 wpół	 ukończonego	 otworu,	 uniósł	 młot	 i zamachnął	się,	uderzając	bronią	o	skałę.

Rozległ	 się	 potężny	 trzask	 i	 ramiona	 Dalinara	 przeszył	 dreszcz.	 Pancerz	 przyjął

na	siebie	większość	odrzutu,	a	broń	pozostawiła	spore	pęknięcie	w	kamieniach.	Znów

się	 zamachnął,	 tym	 razem	 odrąbując	 spory	 kawał	 skały.	 Choć	 dwaj	 lub	 nawet	 trzej mężczyźni	mieliby	problem,	by	go	podnieść,	Dalinar	chwycił	go	jedną	dłonią	i	odrzucił

na	bok.

Gdzie	 były	 Odpryski	 dla	 zwyczajnych	 ludzi?	 Dlaczego	 starożytni,	 tacy	 przecież mądrzy,	nie	stworzyli	niczego,	co	mogłoby	im	pomóc?	Dalinar	nie	przerywał,	uderzenia jego	 młota	 wyrzucały	 w	 powietrze	 odłamki	 i	 kurz,	 bez	 trudu	 wykonywał	 przy	 tym pracę	dwudziestu	mężczyzn.	Pancerz	Odprysku	mógł	być	wykorzystywany	na	tak	wiele różnych	sposobów,	by	uprościć	życie	robotników	i	ciemnookich	na	całym	Rosharze.

Dobrze	 się	 czuł,	 pracując.	 Robiąc	 coś	 pożytecznego.	 Ostatnio	 miał	 wrażenie,	 że jego	wysiłki	przypominają	kręcenie	się	w	kółko.	Praca	pomagała	mu	myśleć.

Tracił	 wolę	 walki.	 To	 go	 martwiło,	 gdyż	 Dreszcz	 –	 radość	 czerpana	 z	 walki	 i	 jej pragnienie	 –	 w	 dużej	 mierze	 kierował	 Alethimi	 jako	 narodem.	 Największą	 z	 męskich sztuk	 było	 zostanie	 wspaniałym	 wojownikiem,	 a	 najważniejszym	 Powołaniem	 była walka.	 Sam	 Wszechmocny	 oczekiwał	 od	 Alethich,	 że	 wyszkolą	 się	 w	 pełnej	 honoru walce,	by	po	śmierci	dołączyć	do	armii	Heroldów	i	odbić	Sale	Spokoju.

A	 jednak	 myśl	 o	 zabijaniu	 zaczynała	 wywoływać	 w	 nim	 mdłości.	 Od	 czasu

tamtego	 ostatniego	 ataku	 zrobiło	 się	 gorzej.	 Co	 się	 stanie	 następnym	 razem,	 kiedy ruszy	do	walki?	W	tym	stanie	nie	mógł	przewodzić.	To	właściwie	dlatego	abdykacja	na rzecz	Adolina	wydawała	mu	się	właściwa.

Nie	przerywał	machania	młotem.	Raz	za	razem	uderzał	o	skałę.	Żołnierze	zebrali

się	 na	 górze,	 a	 robotnicy	 wbrew	 jego	 rozkazom	 nie	 poszli	 odpocząć.	 Patrzyli	 w oszołomieniu,	 jak	 Odpryskowy	 wykonuje	 ich	 zadanie.	 Od	 czasu	 do	 czasu	 Dalinar przyzywał	 Ostrze	 i	 ciął	 nim	 skałę,	 odcinając	 kawałki,	 po	 czym	 rozbijał	 je	 młotem	 na mniejsze	części.

Pewnie	wyglądał	absurdalnie.	Nie	mógł	wykonać	pracy	wszystkich	robotników	w

obozie	i	miał	ważniejsze	zadania,	którymi	mógł	zapełnić	swój	czas.	Nie	było	powodu,

by	 wchodził	 do	 rowu	 i	 się	 mozolił.	 A	 jednak	 czuł	 się	 tak	 dobrze.	 Jakże	 wspaniale własnymi	rękami	pomagać	w	zaspokajaniu	potrzeb	obozu.	Rezultaty	tego,	co	robił,	by ochronić	 Elhokara,	 często	 były	 trudne	 do	 oceny	 –	 możliwość	 obserwowania	 postępów pracy	dawała	mu	zadowolenie.

Ale	 nawet	 w	 tym	 postępował	 zgodnie	 z	 ideałami,	 którymi	 się	 zaraził.	 Księga mówiła	o	królu	niosącym	ciężary	swojego	ludu.	Mówiła,	że	każdy,	kto	przewodził,	był

najpodlejszym	 ze	 wszystkich,	 gdyż	 jego	 zadaniem	 było	 służyć	 każdemu.	 To	 krążyło wokół	niego.	Kodeks,	nauki	księgi,	to,	co	pokazywały	mu	wizje	–	lub	urojenia.

Nigdy	nie	walcz	z	innymi	ludźmi,	chyba	że	zmusi	cię	do	tego	wojna.

Łup!

Niech	bronią	cię	twoje	czyny,	nie	słowa.

Łup!

Oczekuj	honoru	od	tych,	których	poznajesz,	i	daj	im	szansę,	by	do	niego	dorośli.

Łup!

Rządź	tak,	jak	chciałbyś	być	rządzony.

Łup!

Stał	 po	 pas	 w	 dziurze,	 która	 miała	 stać	 się	 latryną,	 jego	 uszy	 wypełniał	 jęk pękających	skał.	Zaczynał	wierzyć	w	te	ideały.	Nie,	już	w	nie	uwierzył.	Teraz	nimi	żył.

Jaki	byłby	świat,	gdyby	wszyscy	żyli	zgodnie	z	tym,	co	głosiła	księga?

Ktoś	 musiał	 zacząć.	 Ktoś	 musiał	 być	 modelem.	 To	 był	 powód,	 by	 nie	 abdykować.

Czy	był	szaleńcem,	czy	nie,	to,	jak	postępował,	było	lepsze	od	tego,	co	robił	Sadeas	i pozostali.	Wystarczyło	tylko	popatrzeć	na	życie	jego	żołnierzy	i	innych	ludzi	w	obozie.

Łup!

Kamienia	 nie	 dało	 się	 zmienić	 bez	 mocnych	 uderzeń.	 Czy	 tak	 samo	 było	 z

człowiekiem	 takim	 jak	 on?	 Czy	 to	 dlatego	 wszystko	 nagle	 stało	 się	 tak	 trudne?	 Ale dlaczego	 on?	 Dalinar	 nie	 był	 filozofem	 ani	 idealistą.	 I	 –	 jeśli	 miał	 być	 szczery	 –	 w młodości	był	tyranem	i	brutalem.	Czy	ostatnie	lata	spędzone	na	udawaniu,	że	kieruje się	zasadami	lepszych	ludzi,	mogły	wymazać	całe	życie	rzezi?

Zaczął	 się	 pocić.	 Rów,	 jaki	 wyrąbał	 w	 ziemi,	 miał	 szerokość	 równą	 wzrostowi dorosłego	mężczyzny,	głębokość	sięgającą	jego	piersi	i	długość	około	trzech	jardów.	Im dłużej	pracował,	tym	więcej	ludzi	zbierało	się	i	szeptało.

Pancerz	Odprysku	był	uświęcony.	Czy	arcyksiążę	rzeczywiście	wyrąbywał	za	jego

pomocą	 latrynę?	 Czy	 napięcie	 miało	 na	 niego	 aż	 tak	 wielki	 wpływ?	 Boi	 się	 arcyburz.

Robi	się	tchórzliwy.	Odmawia	pojedynków	i	obrony	przed	obelgami.	Boi	się	walki,	chce

skończyć	wojnę.

Jest	podejrzany	o	próbę	zabicia	króla.

W	 końcu	 Teleb	 uznał,	 że	 pozwalanie	 tym	 wszystkim	 ludziom	 na	 gapienie	 się	 na Dalinara	nie	było	pełne	szacunku,	i	odesłał	ich	z	powrotem	do	ich	zadań.	Robotników też	 się	 pozbył	 –	 biorąc	 sobie	 do	 serca	 rozkaz	 Dalinara,	 kazał	 im	 usiąść	 w	 cieniu	 i „rozmawiać	 swobodnie”.	 Ktoś	 inny	 mógłby	 wypowiedzieć	 takie	 polecenie	 z

uśmiechem,	ale	Teleb	był	równie	pozbawiony	polotu,	jak	same	skały.

Dalinar	 nie	 przerywał	 pracy.	 Wiedział,	 gdzie	 latryna	 miała	 się	 kończyć,	 sam wyraził	 zgodę	 na	 jej	 budowę.	 Zgodnie	 z	 projektem,	 miał	 zostać	 wykopany	 długi, opadający	 w	 dół	 rów,	 następnie	 przykryty	 smołowanymi	 deskami	 dla	 ochrony	 przed smrodem.	Na	górze	miał	stanąć	budynek	latryny,	a	zawartość	rowów	co	kilka	tygodni miała	być	Dusznikowana	w	dym.

Czuł	 się	 jeszcze	 lepiej,	 pracując	 w	 samotności.	 Jeden	 mężczyzna,	 rozbijający skały,	uderzenie	po	uderzeniu.	Niczym	bębny,	na	których	Parshendi	grali	tamtego	dnia przed	 laty.	 Dalinar	 wciąż	 wyczuwał	 te	 uderzenia,	 wciąż	 słyszał	 je	 w	 głowie, wstrząsały	nim.

Przepraszam,	bracie.

Rozmawiał	z	żarliwcami	o	swoich	wizjach.	Sugerowali,	że	są	najprawdopodobniej

tworem	przemęczonego	umysłu.

Nie	 miał	 powodu	 wierzyć,	 że	 cokolwiek,	 co	 pokazywały	 mu	 wizję,	 jest	 prawdą.

Kierując	 się	 nimi,	 zrobił	 więcej,	 niż	 tylko	 zignorował	 manewry	 Sadeasa	 –	 do	 tego niebezpiecznie	 wyczerpał	 swoje	 zasoby.	 Jego	 reputacja	 znacznie	 się	 pogorszyła,	 mógł

pociągnąć	za	sobą	cały	ród	Kholin.

I	 to	 był	 najważniejszy	 powód,	 dla	 którego	 powinien	 abdykować.	 Gdyby

kontynuował,	 jego	 działania	 mogły	 doprowadzić	 do	 śmierci	 Adolina,	 Renarina	 i Elhokara.	 Mógł	 poświęcić	 życie	 dla	 ideałów,	 ale	 czy	 mógł	 ryzykować	 również	 życie synów?

Odłamki	 skał	 odbijały	 się	 od	 jego	 Pancerza.	 Odczuwał	 zmęczenie.	 Pancerz	 nie pracował	za	niego.	Palce	zaczynały	mu	drętwieć	od	wibracji	trzonu.	Prawie	podjął	już decyzję.	Jego	umysł	był	spokojny,	jasny.

Znów	zamachnął	się	młotem.

–	Czy	Ostrze	nie	byłoby	skuteczniejsze?	–	usłyszał	oschły	kobiecy	głos.

Dalinar	 znieruchomiał,	 żeleźce	 młota	 opierało	 się	 o	 kamień.	 Odwróciwszy	 się, ujrzał	 stojącą	 przy	 rowie	 Navani,	 ubraną	 w	 niebiesko-czerwoną	 suknię.	 Jej	 siwiejące włosy	 lśniły	 w	 promieniach	 słońca,	 które	 znalazło	 się	 nadspodziewanie	 blisko zachodniego	 horyzontu.	 Towarzyszyły	 jej	 dwie	 młode	 kobiety	 –	 nie	 jej	 własne podopieczne,	ale	„pożyczone”	od	innych	jasnookich	kobiet	w	obozie.

Navani	 stała	 z	 założonymi	 rękami,	 promienie	 słońca	 zza	 pleców	 otaczały	 ją	 jak aureola.	Dalinar	z	wahaniem	osłonił	oczy	przed	blaskiem.

–	Mathano?

–	 Rąbanie	 skał	 –	 powiedziała	 Navani,	 wskazując	 na	 rów.	 –	 Nie	 ośmielę	 się

oczywiście	 wydawać	 sądów,	 uderzanie	 to	 męska	 sztuka.	 Ale	 czyż	 nie	 masz	 miecza, który	przecina	skały	równie	łatwo	jak…	jak	to	kiedyś	słyszałam…	arcyburza	przelatuje nad	Herdazem.

Dalinar	 spojrzał	 na	 skały.	 Następnie	 znów	 uniósł	 młot	 i	 wbił	 go	 w	 kamienie.

Rozległ	się	satysfakcjonujący	trzask.

–	Ostrza	Odprysku	tną	zbyt	dobrze.

–	 Interesujące	 –	 powiedziała.	 –	 Będę	 udawać,	 że	 widzę	 w	 tym	 sens.	 Tak	 na marginesie,	czy	nie	przyszło	ci	nigdy	na	myśl,	że	większość	męskich	sztuk	wiąże	się	z niszczeniem,	a	kobiecych	z	tworzeniem?

Dalinar	 znów	 się	 zamachnął.	 Łup!	 Zadziwiające,	 jak	 o	 wiele	 łatwiej	 rozmawiało mu	się	z	Navani,	kiedy	nie	musiał	na	nią	patrzeć.

–	 Wykorzystuję	 Ostrze,	 by	 odcinać	 boki	 i	 środek.	 Ale	 i	 tak	 muszę	 rozbić	 skały.

Próbowałaś	kiedyś	podnieść	skalny	odłamek,	który	został	odcięty	Ostrzem?

–	Nie	mogę	powiedzieć,	że	tak.

–	 To	 wcale	 nie	 jest	 proste.	 –	 Łup!	 –	 Szpara	 wycięta	 Ostrzem	 jest	 bardzo	 wąska.

Skały	 wciąż	 przylegają	 do	 siebie.	 Trudno	 je	 chwycić	 lub	 poruszyć.	 –	 Łup!	 –	 Wszystko jest	bardziej	skomplikowane,	niż	się	wydaje.	–	Łup!	–	Tak	jest	najlepiej.

Navani	otrzepała	kilka	skalnych	odłamków	z	sukni.

–	I	brudniej,	jak	widzę.

Łup!

–	Masz	zamiar	mnie	przeprosić?	–	spytała.

–	Za	co?

–	Za	spóźnienie	na	nasze	spotkanie.

Dalinar	 zamarł	 w	 połowie	 zamachu.	 Zupełnie	 zapomniał,	 że	 na	 pierwszej	 uczcie po	jej	powrocie	zgodził	się,	by	Navani	tego	dnia	mu	czytała.	Nie	powiedział	skrybom	o umówionym	 spotkaniu.	 Odwrócił	 się	 do	 niej,	 zły	 na	 samego	 siebie.	 Zdenerwował	 się, kiedy	Thanadal	odwołał	ich	spotkanie,	ale	tamten	przynajmniej	wysłał	posłańca.

Navani	 stała	 z	 rękami	 założonymi	 na	 piersi,	 ukrywając	 bezpieczną	 dłoń,	 a	 jej gładka	 suknia	 wyglądała,	 jakby	 płonęła	 słonecznym	 blaskiem.	 Na	 wargach	 kobiety malowała	 się	 sugestia	 uśmiechu.	 Zgodnie	 z	 zasadami	 honoru,	 nie	 stawiwszy	 się	 na umówione	spotkanie,	znajdował	się	teraz	na	jej	łasce.

–	 Naprawdę	 bardzo	 mi	 przykro	 –	 powiedział.	 –	 Miałem	 trudne	 sprawy	 do

rozważenia,	ale	to	nie	jest	usprawiedliwienie	dla	faktu,	że	o	tobie	zapomniałem.

–	 Wiem.	 Zastanowię	 się	 nad	 sposobem,	 w	 jaki	 mógłbyś	 mi	 wynagrodzić	 to

potknięcie.	Ale	na	razie	musisz	wiedzieć,	że	jedna	z	twoich	łączotrzcin	miga.

–	Co	takiego?	Która?

–	Twoje	skryby	mówią,	że	ta	łącząca	z	moją	córką.

Jasnah!	Minęło	wiele	tygodni	od	ich	ostatniej	rozmowy,	na	wysyłane	przez	niego

wiadomości	 odpowiadała	 bardzo	 zwięźle.	 Kiedy	 Jasnah	 zatapiała	 się	 w	 jednym	 ze swoich	 projektów,	 często	 ignorowała	 wszystko	 wokół.	 Jeśli	 się	 teraz	 do	 niego odezwała,	to	albo	odkryła	coś,	albo	robiła	sobie	przerwę,	żeby	odnowić	kontakty.

Dalinar	 spojrzał	 na	 latrynę.	 Niemal	 ją	 skończył	 i	 zorientował	 się,	 że

nieświadomie	 planował	 podjąć	 ostateczną	 decyzję,	 kiedy	 dotrze	 do	 końca.	 Kusiło	 go, by	pracować	dalej.

Ale	jeśli	Jasnah	chciała	nawiązać	kontakt…

Musiał	 z	 nią	 porozmawiać.	 Może	 mógłby	 ją	 skłonić	 do	 powrotu	 na	 Strzaskane

Równiny.	 Czułby	 się	 o	 wiele	 pewniej,	 abdykując,	 gdyby	 wiedział,	 że	 przybędzie	 tu	 i będzie	strzec	Elhokara	i	Adolina.

Dalinar	 odrzucił	 młot	 –	 jego	 uderzenia	 sprawiły,	 że	 trzon	 wygiął	 się	 pod	 kątem dobrych	trzydziestu	stopni,	a	żeleźce	stało	się	bezkształtną	masą	–	i	wyskoczył	z	rowu.

Każe	wykuć	sobie	nową	broń	–	to	nie	było	niczym	niezwykłym	dla	Odpryskowych.

–	Przepraszam,	Mathano	–	powiedział	Dalinar	–	ale	obawiam	się,	że	muszę	prosić

o	zgodę	na	opuszczenie	cię	tuż	po	tym,	jak	prosiłem	cię	o	wybaczenie.	Muszę	nawiązać

tę	rozmowę.

Ukłonił	się	i	odwrócił.

–	 Właściwie	 –	 odezwała	 się	 z	 tyłu	 Navani	 –	 sądzę,	 że	 to	 ja	 cię	 o	 coś	 poproszę.

Minęło	 wiele	 miesięcy	 od	 mojej	 ostatniej	 rozmowy	 z	 córką.	 Dołączę	 do	 ciebie,	 jeśli pozwolisz.

Zawahał	się,	ale	nie	mógł	jej	odmówić	tak	szybko	po	tym,	jak	ją	obraził.

–	Oczywiście.

Zaczekał,	 aż	 Navani	 dotrze	 do	 palankinu	 i	 się	 usadowi.	 Tragarze	 go	 podnieśli	 i wtedy	 Dalinar	 znów	 ruszył,	 a	 pożyczone	 podopieczne	 Navani	 i	 tragarze	 szli	 blisko niego.

–	 Jesteś	 dobrym	 człowiekiem,	 Dalinarze	 Kholinie	 –	 powiedziała	 Navani	 z

przebiegłym	 uśmieszkiem	 na	 wargach,	 kiedy	 usadowiła	 się	 na	 tapicerowanym

siedzisku.	–	Obawiam	się,	że	jestem	zmuszona	czuć	się	zafascynowana	tobą.

–	 Moje	 poczucie	 honoru	 sprawia,	 że	 łatwo	 mną	 manipulować	 –	 odparł	 Dalinar, patrząc	przez	siebie.	Kontakty	z	nią	nie	były	czymś,	czego	potrzebował	w	tej	chwili.	– Wiem,	że	tak	jest.	Nie	musisz	się	mną	bawić,	Navani.

Zaśmiała	się	cicho.

–	Nie	próbuję	cię	wykorzystać,	Dalinarze.	Ja…	Cóż,	może	odrobinę.	Ale	nie	„bawię

się”	tobą.	W	tym	ostatnim	roku	w	szczególności	zacząłeś	być	człowiekiem,	za	jakiego uważają	cię	wszyscy	pozostali.	Nie	widzisz,	jakie	to	intrygujące?

–	Nie	robię	tego,	by	być	intrygującym.

–	 Wtedy	 by	 to	 nie	 zadziałało!	 –	 Nachyliła	 się	 do	 niego.	 –	 Wiesz,	 dlaczego	 przed laty	wybrałam	Gavilara,	a	nie	ciebie?

A	niech	to.	Uwagi	Navani	–	jej	obecność	–	były	jak	kielich	ciemnego	wina	wlanego

do	jego	krystalicznie	czystych	myśli.	Jasność	umysłu,	którą	pragnął	znaleźć	w	ciężkiej pracy,	 szybko	 znikała.	 Czy	 musiała	 być	 tak	 bezpośrednia?	 Nie	 odpowiedział	 na pytanie.	 Miast	 tego	 przyśpieszył	 kroku	 i	 miał	 nadzieję,	 że	 zrozumie,	 że	 nie	 chce omawiać	tej	kwestii.

Nic	to	nie	dało.

–	 Nie	 wybrałam	 go	 dlatego,	 że	 miał	 zostać	 królem,	 Dalinarze.	 Choć	 tak	 mówią wszyscy.	 Wybrałam	 go,	 bo	 mnie	 przerażałeś.	 Ta	 twoja	 intensywność…	 twojego	 brata też	przerażała.

Nic	nie	powiedział.

–	 Wciąż	 tu	 jest	 –	 mówiła	 dalej.	 –	 Widzę	 ją	 w	 twoich	 oczach.	 Ale	 otoczyłeś	 ją zbroją,	 błyszczącym	 Pancerzem	 Odprysku,	 by	 nad	 nią	 zapanować.	 Uważam	 to	 za fascynujące.

Zatrzymał	się	i	spojrzał	na	nią.	Tragarze	również	stanęli.

–	To	się	nie	uda,	Navani	–	powiedział	cicho.

–	Nie?

Pokręcił	głową.

–	Nie	okryję	hańbą	pamięci	brata.

Spojrzał	na	nią	surowo,	a	ona	w	końcu	pokiwała	głową.

Kiedy	 ruszył	 dalej,	 nic	 nie	 mówiła,	 choć	 od	 czasu	 do	 czasu	 spoglądała	 nań przebiegle.	 W	 końcu	 dotarli	 do	 jego	 osobistego	 kompleksu,	 o	 czym	 świadczyły trzepocące	 na	 wietrze	 błękitne	 sztandary	 z	 parą	 glifów	 khokh	 i	 linil	 –	 pierwszy namalowano	 w	 kształcie	 korony,	 drugi	 tworzył	 wieżę.	 Pierwotny	 wzór	 namalowała matka	Dalinara,	taki	sam	zdobił	jego	sygnet,	choć	Elhokar	używał	miecza	i	korony.

Żołnierze	 przed	 wejściem	 zasalutowali,	 a	 Dalinar	 zaczekał	 na	 Navani.	 Ogromne wnętrze	oświetlały	napełnione	szafiry.	Kiedy	dotarli	do	salonu,	znów	uderzyło	go,	jak wystawny	się	stał	przez	te	lata.

Trzy	z	sekretarek	czekały	ze	swoimi	podopiecznymi.	Cała	szóstka	wstała	na	jego

widok.	Adolin	też	tam	był.

Dalinar	posłał	młodzieńcowi	ponure	spojrzenie.

–	Nie	powinieneś	prowadzić	inspekcji?

Adolin	się	wzdrygnął.

–	Ojcze,	skończyłem	ją	przed	kilkoma	godzinami.

–	Naprawdę?

Ojcze	Burz!	Ile	czasu	spędziłem,	waląc	w	te	kamienie?

–	 Ojcze	 –	 odezwał	 się	 znów	 młodzieniec,	 zbliżając	 się	 do	 niego.	 –	 Czy	 możemy porozmawiać	przez	chwilę	sam	na	sam?

Jak	 zwykle,	 włosy	 Adolina,	 czarne,	 lecz	 przetykane	 jasnymi	 kosmykami,	 były

rozczochrane.	Zdążył	zdjąć	Pancerz	i	wykąpać	się,	a	teraz	miał	na	sobie	modny	–	choć

nadający	się	również	do	walki	–	mundur	z	długim	niebieskim	płaszczem	zapinanym	po

bokach,	pod	którym	nosił	brązowe	spodnie.

–	 Nie	 jestem	 gotów,	 by	 o	 tym	 rozmawiać,	 synu	 –	 powiedział	 cicho	 Dalinar.	 –

Potrzebuję	jeszcze	trochę	czasu.

Adolin	wpatrywał	się	w	niego	z	troską.	Będzie	świetnym	arcyksięciem,	pomyślał

Dalinar.	Został	do	tego	wychowany,	w	przeciwieństwie	do	mnie.

–	Rozumiem	–	stwierdził	Adolin.	–	Ale	mam	do	ciebie	jeszcze	jedną	prośbę.

Wskazał	 w	 stronę	 jednej	 z	 sekretarek,	 której	 włosy	 były	 kasztanowe	 z	 kilkoma czarnymi	 pasmami.	 Była	 zgrabna	 i	 miała	 długą	 szyję.	 Nosiła	 zieloną	 suknię,	 a	 włosy zaplotła	 w	 skomplikowane	 warkocze	 upięte	 na	 głowie	 czterema	 tradycyjnymi stalowymi	szpilkami.

–	To	Danlan	Morakotha	–	powiedział	cicho	młodzieniec.	–	Wczoraj	przyjechała	do

obozu,	by	spędzić	kilka	miesięcy	z	ojcem,	oświeconym	Morakothą.	Niedawno	przyszła

do	 mnie	 z	 wizytą,	 a	 ja	 pozwoliłem	 sobie	 zaproponować	 jej	 miejsce	 wśród	 twoich sekretarek	na	czas	jej	pobytu	tutaj.

Dalinar	zamrugał.

–	A	co	z…

–	Malashą?	–	Adolin	westchnął.	–	Nie	ułożyło	nam	się.

–	 A	 ta	 tutaj?	 –	 spytał	 ojciec	 głosem	 przyciszonym,	 lecz	 pełnym	 niedowierzania.	 –

Mówiłeś,	że	od	jak	dawna	jest	w	obozie?	Od	wczoraj?	I	już	złożyła	ci	wizytę?

Adolin	wzruszył	ramionami.

–	Ma	się	tę	reputację.

Dalinar	westchnął	i	posłał	spojrzenie	Navani,	która	stała	na	tyle	blisko,	że	mogła

ich	usłyszeć.	Udawała	–	w	imię	przyzwoitości	–	że	nie	podsłuchuje.

–	Wiesz,	że	zwyczajowo	w	końcu	należy	wybrać	sobie	jedną	kobietę,	i	to	do	niej

się	zalecać.

Będziesz	potrzebował	dobrej	żony,	synu.	Być	może	już	wkrótce.

–	 Może	 kiedy	 będę	 stary	 i	 nudny	 –	 odparł	 Adolin,	 uśmiechając	 się	 do	 młodej kobiety.

Owszem,	 była	 ładna.	 Ale	 od	 wczoraj	 w	 obozie.	 Krwi	 przodków	 moich,	 pomyślał

Dalinar.	 Przez	 całe	 trzy	 lata	 zabiegał	 o	 względy	 kobiety,	 która	 w	 końcu	 została	 jego żoną.	 Nawet	 jeśli	 nie	 pamiętał	 jej	 twarzy,	 nie	 miał	 problemów	 z	 przypomnieniem sobie,	jak	uporczywie	się	o	nią	starał.

Z	 pewnością	 ją	 kochał.	 Wszelkie	 uczucia	 z	 nią	 związane	 zniknęły,	 wymazane	 z jego	 pamięci	 przez	 moce,	 których	 nigdy	 nie	 powinien	 kusić.	 Niestety,	 doskonale	 przy tym	 pamiętał,	 jak	 bardzo	 pragnął	 Navani,	 wiele	 lat	 przed	 pierwszym	 spotkaniem	 z kobietą,	którą	miał	poślubić.

Przestań,	 powiedział	 sobie.	 Jeszcze	 przed	 chwilą	 prawie	 podjął	 decyzję,	 by

abdykować.	Nie	mógł	sobie	pozwolić,	by	Navani	go	rozpraszała.

–	 Jasności	 Danlan	 Morakotha	 –	 zwrócił	 się	 do	 młodej	 kobiety.	 –	 Jesteś	 mile widziana	wśród	moich	sekretarek.	Jak	słyszałem,	przyszła	do	mnie	wiadomość?

–	W	rzeczy	samej,	oświecony	–	odparła	kobieta,	dygając.

Wskazała	na	rząd	pięciu	łączotrzcin	na	jego	półce,	stojących	prosto	w	stojakach.

Wyglądałyby	 jak	 zwyczajne	 trzciny	 do	 pisania,	 gdyby	 nie	 przymocowane	 do	 nich niewielkie	napełnione	rubiny.	Ten	na	prawym	krańcu	pulsował	powoli.

Na	 miejscu	 była	 też	 Litima.	 Mimo	 starszeństwa,	 skinęła	 na	 Danlan,	 by	 ta

przyniosła	 łączotrzcinę.	 Młoda	 kobieta	 pośpieszyła	 do	 półki	 i	 przeniosła	 nadal migoczącą	 trzcinę	 na	 niewielkie	 biurko	 obok	 pulpitu.	 Starannie	 przypięła	 arkusz papieru	 do	 blatu,	 ostrożnie	 wcisnęła	 kałamarz	 na	 miejsce	 i	 wyciągnęła	 korek.

Jasnookie	kobiety	doskonale	radziły	sobie	tylko	swobodną	dłonią.

Usiadła	i	spojrzała	na	niego,	wyraźnie	nieco	zdenerwowana.	Dalinar	nie	ufał	jej,

oczywiście	 –	 mogła	 być	 szpiegiem	 jednego	 z	 innych	 arcyksiążąt.	 Niestety,	 pod nieobecność	Jasnah	w	obozie	nie	było	żadnych	kobiet,	którym	całkowicie	ufał.

–	Jestem	gotowa,	oświecony	–	powiedziała	Danlan.

Miała	 lekko	 chropawy	 głos.	 W	 typie,	 który	 szczególnie	 pociągał	 Adolina.	 Mógł

jedynie	 mieć	 nadzieję,	 że	 nie	 okaże	 się	 równie	 pozbawiona	 charakteru	 jak	 te,	 które zazwyczaj	wybierał	jego	syn.

–	Kontynuuj	–	polecił	Dalinar,	gestem	wskazując	Navani	jeden	z	miękkich	foteli.

Pozostałe	sekretarki	usiadły	na	swojej	ławie.

Danlan	 obróciła	 o	 jedno	 nacięcie	 klejnot	 łączotrzciny,	 wskazując,	 że	 prośba	 o rozmowę	została	przyjęta.	Później	sprawdziła	poziomice	po	bokach	biurka	–	niewielkie flaszki	 oliwy	 z	 bąbelkami	 powietrza	 pośrodku,	 dzięki	 którym	 mogła	 ustawić	 blat idealnie	płasko.	Następnie	zanurzyła	trzcinę	w	atramencie	i	umieściła	ją	na	kropce	w lewym	górnym	rogu	arkusza.	Trzymając	ją	prosto,	kciukiem	przekręciła	klejnot	jeszcze o	jedno	nacięcie.	Następnie	odsunęła	dłoń.

Trzcina	 pozostała	 na	 miejscu,	 skierowana	 czubkiem	 w	 stronę	 papieru,	 unosząc

się	jakby	 w	widmowej	 dłoni.	Później	 zaczęła	pisać,	 doskonale	naśladując	 ruchy,	 które Jasnah	wykonywała	w	odległości	wielu	mil,	pisząc	połączoną	trzciną.

Dalinar	 stał	 obok	 biurka,	 założywszy	 z	 tyłu	 ręce.	 Widział,	 że	 jego	 bliskość denerwuje	Danlan,	ale	był	zbyt	niespokojny,	by	usiąść.

Jasnah	 miała	 elegancki	 charakter	 pisma	 –	 oczywiście,	 Jasnah	 osiągała

doskonałość	 we	 wszystkim,	 czego	 się	 podejmowała.	 Dalinar	 pochylił	 się,	 kiedy	 na karcie	 zaczęły	 się	 pojawiać	 znajome	 –	 choć	 nieczytelne	 –	 linie	 kreślone	 fioletowym atramentem.	Z	klejnotu	unosiły	się	cienkie	smużki	czerwonawego	dymu.

Pióro	skończyło	pisać	i	zamarło	w	miejscu.

–	„Wuju”	–	czytała	Danlan	–	„spodziewam	się,	że	miewasz	się	dobrze”.

–	W	rzeczy	samej	–	odparł	Dalinar.	–	Ci,	którzy	mnie	otaczają,	troszczą	się	o	mnie.

Słowa	 te	 były	 szyfrem	 wskazującym,	 że	 nie	 ufał	 wszystkim,	 którzy	 słuchali	 –	 a przynajmniej	nie	wszystkich	znał.	W	takiej	sytuacji	Jasnah	nie	przekaże	nic	tajnego.

Danlan	 wzięła	 pióro,	 przekręciła	 klejnot	 i	 napisała	 słowa,	 wysyłając	 je	 przez ocean	do	Jasnah.	Czy	kobieta	przebywała	wciąż	w	Tukar?	Skończywszy	pisać,	Danlan znów	umieściła	trzcinę	na	kropce	w	lewym	rogu	–	w	tym	miejscu	musiały	się	znaleźć oba	pióra,	by	Jasnah	mogła	kontynuować	rozmowę	–	i	przekręciła	klejnot	z	powrotem.

–	 „Jak	 się	 spodziewałam,	 dotarłam	 do	 Kharbranthu”	 –	 czytała	 Danlan.	 –

„Tajemnice,	których	szukam,	są	zbyt	mroczne,	by	znajdowały	się	w	samym	Palanaeum,

ale	znajduję	wskazówki.	Kuszące	fragmenty.	Czy	Elhokar	miewa	się	dobrze?”.

Wskazówki?	 Fragmenty?	 Czego?	 Jasnah	 miała	 skłonność	 do	 dramatyzowania,

choć	nie	była	w	tym	tak	ekstrawagancka	jak	król.

–	 Twój	 brat	 bardzo	 starał	 się	 dać	 zabić	 przez	 przepastną	 bestię	 podczas

polowania	przed	kilkoma	tygodniami	–	odpowiedział	Dalinar.	Adolin,	który	stał	oparty

o	regał,	uśmiechnął	się	na	te	słowa.	–	Ale	najwyraźniej	Heroldowie	go	strzegą.	Miewa

się	 dobrze,	 choć	 bardzo	 nam	 ciebie	 brakuje.	 Z	 pewnością	 twoje	 rady	 by	 mu	 się przydały.	Jasność	Lalai	pełni	obowiązki	jego	głównej	sekretarki.

Może	to	skłoni	Jasnah	do	powrotu.	Bardzo	nie	lubiła	kuzynki	Sadeasa,	która	pod

nieobecność	królowej	była	główną	skrybą	króla.

Danlan	zapisała	te	słowa.	Siedząca	obok	Navani	odchrząknęła.

–	 Och	 –	 odezwał	 się	 Dalinar	 –	 dodaj	 jeszcze:	 Twoja	 matka	 znów	 wróciła	 do obozów.

Chwilę	później	pióro	napisało	z	własnej	woli.

–	 „Przekaż	 mojej	 matce	 wyrazy	 szacunku.	 Trzymaj	 ją	 na	 dystans,	 wuju.	 Ona

gryzie”.

Siedząca	 obok	 Navani	 pociągnęła	 nosem,	 a	 Dalinar	 zorientował	 się,	 że	 nie	 dał

Jasnah	 znać,	 że	 jej	 matka	 przysłuchuje	 się	 rozmowie.	 Zarumienił	 się,	 Danlan	 zaś czytała	dalej: –	 „Nie	 mogę	 mówić	 o	 swojej	 pracy	 przez	 łączotrzcinę,	 ale	 coraz	 bardziej	 się niepokoję.	Tu	coś	jest,	ukryte	pośród	ogromu	zgromadzonych	kart	w	dziale	historii”.

Jasnah	 była	 Veristitalianką.	 Kiedyś	 mu	 to	 wyjaśniła	 –	 był	 to	 zakon	 uczonych, które	 próbowały	 odnaleźć	 prawdę	 o	 przeszłości.	 Pragnęły	 stworzyć	 obiektywne, oparte	 na	 faktach	 opisy	 tego,	 co	 się	 wydarzyło,	 by	 na	 tej	 podstawie	 podejmować decyzje	 dotyczące	 przyszłości.	 Nie	 był	 pewien,	 dlaczego	 uważały	 się	 za	 inne	 od zwyczajnych	historyków.

–	Czy	wrócisz?	–	spytał	Dalinar.

–	 „Nie	 umiem	 odpowiedzieć”	 –	 przeczytała	 Danlan,	 gdy	 nadeszła	 odpowiedź.	 –

„Nie	 odważę	 się	 przerwać	 swoich	 badań.	 Ale	 wkrótce	 może	 nadejść	 też	 czas,	 gdy	 nie odważę	się	trzymać	z	dala”.

Co	takiego?	–	pomyślał	Dalinar.

–	 „Tak	 czy	 inaczej”	 –	 czytała	 kobieta	 –	 „mam	 do	 ciebie	 kilka	 pytań.	 Musisz	 mi znów	opisać,	co	wydarzyło	się,	kiedy	przed	siedmiu	laty	napotkaliście	pierwszy	patrol Parshendich”.

Dalinar	 zmarszczył	 czoło.	 Mimo	 pomocy	 Pancerza	 kopanie	 latryny	 sprawiło,	 że

czuł	 się	 zmęczony.	 Ale	 w	 Pancerzu	 nie	 odważył	 się	 usiąść	 w	 fotelu.	 Zdjął	 jedną rękawicę	 i	 przeczesał	 włosy.	 Nie	 lubił	 tego	 tematu,	 ale	 jednocześnie	 cieszył	 się	 z takiej	 odmiany.	 Mógł	 na	 jakiś	 czas	 odroczyć	 podjęcie	 decyzji,	 która	 miała	 na	 zawsze zmienić	jego	życie.

Danlan	 spojrzała	 na	 niego,	 gotowa	 zapisać	 jego	 słowa.	 Dlaczego	 Jasnah	 znów

chciała	 usłyszeć	 tę	 historię?	 Czy	 nie	 opisała	 tych	 właśnie	 wydarzeń	 w	 biografii swojego	ojca?

Cóż,	 w	 końcu	 mu	 to	 wyjaśni,	 a	 –	 jeśli	 oceniać	 po	 wcześniejszych	 odkryciach Jasnah	 –	 jej	 obecny	 projekt	 miał	 wielką	 wartość.	 Dalinar	 żałował,	 że	 Elhokar	 nie dzielił	mądrości	siostry.

–	To	bolesne	wspomnienia,	Jasnah.	Żałuję,	że	skłoniłem	twojego	ojca,	byśmy	udali

się	 na	 tę	 wyprawę.	 Gdybyśmy	 nie	 odkryli	 Parshendich,	 nie	 zabiliby	 go.	 Pierwsze spotkanie	 nastąpiło,	 kiedy	 badaliśmy	 las,	 którego	 nie	 było	 na	 mapach.	 Miejsce	 to znajduje	się	na	południe	od	Strzaskanych	Równin,	w	dolinie	oddalonej	o	dwa	tygodnie marszu	od	Wysychającego	Morza.

W	 młodości	 Gavilara	 ekscytowały	 tylko	 dwie	 rzeczy	 –	 podbój	 i	 polowanie.	 Jeśli

nie	 zajmował	 się	 jednym,	 to	 drugim.	 Propozycja	 polowania	 wydawała	 się	 w	 owym czasie	rozsądna.	Gavilar	zachowywał	się	dziwnie,	tracił	wolę	walki.	Ludzie	zaczynali mówić,	 że	 osłabł.	 Dalinar	 chciał	 przypomnieć	 bratu	 dobre	 czasy	 ich	 młodości.	 Stąd polowanie	na	legendarną	przepastną	bestię.

–	 Twojego	 ojca	 nie	 było	 ze	 mną,	 kiedy	 na	 nich	 wpadłem	 –	 mówił	 dalej	 Dalinar, wracając	 myślami	 do	 przeszłości.	 Rozbijanie	 obozów	 na	 wilgotnych,	 zalesionych wzgórzach.	Przepytywanie	natańskich	tubylców	przez	tłumaczy.	Szukanie	połamanych drzew.	 –	 Prowadziłem	 zwiadowców	 w	 górę	 dopływu	 Śmiertelnej	 Rzeki,	 a	 twój	 ojciec prowadził	 zwiad	 w	 dół.	 Znaleźliśmy	 obóz	 Parshendich	 po	 drugiej	 stronie.	 Z	 początku nie	mogliśmy	w	to	uwierzyć.	Parshmeni.	W	obozie,	wolni	i	zorganizowani.	I	mieli	broń.

Wcale	nie	prymitywną.	Miecze,	włócznie	z	rzeźbionymi	drzewcami…

Umilkł.	 Gavilar	 również	 nie	 uwierzył,	 kiedy	 Dalinar	 mu	 powiedział.	 Nigdy	 nie istniało	coś	takiego	jak	wolne	plemię	parshmenów.	Byli	sługami,	od	zawsze.

–	„Czy	mieli	wtedy	Pancerze	Odprysku?”	–	przeczytała	Danlan.

Dalinar	nie	zorientował	się,	że	Jasnah	odpowiedziała.

–	Nie.

W	końcu	nadeszła	odpowiedź.

–	 „Ale	 teraz	 je	 mają.	 Kiedy	 po	 raz	 pierwszy	 zobaczyłeś	 Odpryskowego	 wśród

Parshendich?”.

–	Po	śmierci	Gavilara	–	odparł	Dalinar.

Dostrzegł	 związek.	 Zawsze	 się	 zastanawiali,	 dlaczego	 Gavilar	 chciał	 podpisać

traktat	 z	 Parshendimi.	 Nie	 potrzebowali	 go,	 by	 polować	 na	 wielkoskorupy	 na

Strzaskanych	Równinach	–	Parshendi	nie	mieszkali	wtedy	jeszcze	na	Równinach.

Dalinara	 przeszył	 dreszcz.	 Czy	 jego	 brat	 mógł	 wiedzieć,	 że	 ci	 Parshendi	 mają dostęp	 do	 Ostrzy	 Odprysku?	 Czy	 podpisał	 traktat,	 licząc,	 że	 wyciągnie	 z	 nich informacje,	gdzie	znaleźli	tę	broń?

Czy	 chodzi	 o	 jego	 śmierć?	 –	 zastanawiał	 się.	 Czy	 to	 ta	 tajemnica,	 której	 szukała Jasnah?	 W	 przeciwieństwie	 do	 Elhokara,	 nigdy	 nie	 okazywała	 tego,	 że	 szuka	 zemsty, ale	 też	 myślała	 inaczej	 niż	 brat.	 Żądza	 zemsty	 by	 nią	 nie	 kierowała.	 Ale	 wątpliwości już	zdecydowanie	tak.

–	 „Jeszcze	 jedno,	 wuju”	 –	 przeczytała	 Danlan.	 –	 „I	 będę	 mogła	 powrócić	 do labiryntu	 biblioteki.	 Czasami	 czuję	 się	 jak	 cmentarny	 rabuś,	 przeglądający	 kości dawno	 zmarłych.	 Nieważne.	 Kiedyś	 wspomniałeś,	 że	 Parshendi	 bardzo	 szybko	 uczyli się	naszego	języka”.

–	 Tak	 –	 odparł	 Dalinar.	 –	 W	 ciągu	 kilku	 dni	 zaczęliśmy	 rozmawiać	 i

komunikowaliśmy	 się	 całkiem	 sprawnie.	 Zadziwiające.	 –	 Kto	 by	 pomyślał,	 że	 to właśnie	parshmeni,	ze	wszystkich	narodów,	byli	tak	zdolni?	Większość	z	tych,	których znał,	prawie	wcale	się	nie	odzywała.

–	„O	czym	w	pierwszej	kolejności	z	wami	rozmawiali?”	–	czytała	Danlan.	–	„Jakie

były	pierwsze	pytania,	które	zadali?	Możesz	sobie	przypomnieć?”.

Dalinar	 zamknął	 oczy,	 wracając	 pamięcią	 do	 dni,	 kiedy	 Parshendi	 obozowali	 po drugiej	stronie	rzeki.	Gavilara	zafascynowali.

–	Chcieli	zobaczyć	nasze	mapy.

–	„Czy	wspominali	o	Pustkowcach?”.

Pustkowcach?

–	Nie,	na	ile	sobie	przypominam.	Dlaczego?

–	„Wolałabym	teraz	nie	mówić.	Ale	chciałabym	coś	ci	pokazać.	Niech	twoja	skryba

wyciągnie	czysty	arkusz	papieru”.

Danlan	 przymocowała	 nową	 kartkę	 do	 blatu.	 Ustawiła	 pióro	 w	 rogu	 i	 puściła	 je.

Podniosło	 się	 i	 zaczęło	 kreślić	 szerokimi,	 odważnymi	 pociągnięciami.	 To	 był	 rysunek.

Dalinar	 wstał	 i	 podszedł	 bliżej,	 podobnie	 Adolin.	 Trzcina	 i	 atrament	 nie	 najlepiej nadawały	 się	 do	 tego	 celu,	 a	 rysunki	 przesyłane	 przez	 łączotrzcinę	 nie	 były precyzyjne.	Z	pióra	ściekały	małe	krople	atramentu	w	miejscu,	w	którym	nie	było	ich po	 drugiej	 stronie,	 i	 choć	 kałamarz	 znajdował	 się	 w	 dokładnie	 tym	 samym	 miejscu	 – pozwalając	 Jasnah	 napełnić	 jednocześnie	 swoją	 trzcinę	 i	 Dalinara	 –	 jego	 trzcinie czasami	wcześniej	kończył	się	atrament.

Rysunek	i	tak	był	wspaniały.	To	nie	Jasnah,	uświadomił	sobie	Dalinar.	Ktokolwiek

rysował	po	tamtej	stronie,	był	o	wiele	bardziej	utalentowany	od	jego	bratanicy.

Rysunek	 przedstawiał	 wysoki	 cień	 górujący	 nad	 budynkami.	 Cienkie

atramentowe	 linie	 ukazywały	 sugestię	 pancerza	 i	 szczypiec,	 a	 cienie	 powstały	 dzięki umieszczeniu	cieńszych	linii	bliżej	siebie.

Danlan	odłożyła	go	na	bok	i	wyciągnęła	trzeci	arkusz.	Dalinar	podniósł	rysunek.

Adolin	 stał	 u	 jego	 boku.	 Wyłaniający	 się	 z	 linii	 i	 cieni	 stwór	 jak	 z	 koszmaru	 sennego wyglądał	znajomo.	Jak…

–	 To	 przepastna	 bestia	 –	 stwierdził	 Adolin,	 pokazując	 palcem.	 –	 Jest

zniekształcona…	 o	 wiele	 bardziej	 złowrogi	 pysk	 i	 szersze	 ramiona,	 nie	 widzę	 też drugiej	pary	szczypiec…	ale	z	pewnością	ktoś	spróbował	narysować	jedną	z	nich.

∗	∗	∗

–	Tak	–	zgodził	się	Dalinar,	drapiąc	się	po	brodzie.

–	 „To	 rysunek	 z	 jednej	 z	 tutejszych	 ksiąg”	 –	 przeczytała	 Danlan.	 –	 „Moja	 nowa podopieczna	jest	uzdolnioną	rysowniczką,	więc	kazałam	jej,	by	go	dla	was	skopiowała.

Powiedz	mi,	czy	to	ci	czegoś	nie	przypomina?”.

Nowa	podopieczna?	–	pomyślał	Dalinar.	Jasnah	nie	miała	ich	od	wielu	lat.	Zawsze

powtarzała,	że	nie	ma	czasu.

–	To	jest	przepastna	bestia	–	powiedział.

Danlan	zapisała	słowa.	Po	chwili	nadeszła	odpowiedź.

–	„Księga	opisuje	to	jako	Pustkowca”.

Dalinar	zmarszczył	czoło	i	przechylił	głowę.

–	„Księga	to	kopia	tekstu	pierwotnie	napisanego	w	latach	przed	Odstępstwem”	–

kontynuowała	 Danlan	 –	 „jednak	 ilustracje	 skopiowano	 z	 innego	 tekstu,	 jeszcze starszego.	 W	 rzeczy	 samej,	 niektórzy	 sądzą,	 że	 rysunek	 powstał	 dwa	 lub	 trzy pokolenia	po	odejściu	Heroldów”.

Adolin	 zagwizdał	 cicho.	 To	 by	 znaczyło,	 że	 rzeczywiście	 jest	 bardzo	 stary.	 O	 ile Dalinar	 wiedział,	 mieli	 niewiele	 dzieł	 sztuki	 i	 tekstów	 pochodzących	 z	 cieniodni.

„Droga	 królów”	 była	 najstarszym	 z	 nich	 i	 jedynym	 zachowanym	 w	 całości.	 A	 nawet	 i ona	przetrwała	jedynie	w	tłumaczeniu,	nie	mieli	kopii	w	oryginalnym	języku.

–	 „Nim	 wyciągniesz	 pochopne	 wnioski”	 –	 przeczytała	 Danlan	 –	 „nie	 sugeruję,	 że Pustkowcy	 są	 tym	 samym,	 co	 przepastne	 bestie.	 Sądzę,	 że	 starożytna	 artystka	 nie wiedziała,	 jak	 wygląda	 Pustkowiec,	 więc	 narysowała	 najstraszliwszą	 istotę,	 jaką znała”.

Ale	 skąd	 pierwotna	 artystka	 wiedziała,	 jak	 wygląda	 przepastna	 bestia?	 –

pomyślał	Dalinar.	Odkryliśmy	Strzaskane	Równiny	dopiero…

Ależ	oczywiście.	Choć	Niczyje	Wzgórza	były	teraz	opustoszałe,	kiedyś	należały	do

zamieszkanego	 królestwa.	 Ktoś	 w	 przeszłości	 znał	 przepastne	 bestie,	 znał	 je	 tak dobrze,	że	narysował	jedną	i	określił	mianem	Pustkowca.

–	„Muszę	iść”	–	przekazała	Jasnah	przez	Danlan.	–	„Opiekuj	się	moim	bratem	pod

moją	nieobecność,	wuju”.

–	 Jasnah	 –	 powiedział	 Dalinar,	 starannie	 dobierając	 słowa.	 –	 Tu	 sytuacja	 jest trudna.	 Burza	 zaczyna	 szaleć,	 a	 budowla	 trzęsie	 się	 i	 jęczy.	 Wkrótce	 możesz	 usłyszeć wieści,	które	cię	zaskoczą.	Byłoby	dobrze,	gdybyś	powróciła	i	udzieliła	pomocy.

Czekał	w	milczeniu	na	odpowiedź,	wsłuchując	się	w	zgrzytanie	łączotrzciny.

–	 „Chciałabym	 móc	 podać	 datę	 powrotu”.	 –	 Dalinar	 prawie	 słyszał	 spokojny,

opanowany	głos	Jasnah.	–	„Ale	nie	umiem	ocenić,	kiedy	skończę	badania”.

–	To	bardzo	ważne,	Jasnah	–	powiedział	Dalinar.	–	Proszę,	zastanów	się	jeszcze.

–	„Bądź	pewien,	wuju,	że	przyjadę.	W	końcu.	Nie	umiem	tylko	powiedzieć,	kiedy”.

Dalinar	westchnął.

–	 „Weź	 pod	 uwagę”	 –	 napisała	 Jasnah	 –	 „że	 bardzo	 chciałabym	 zobaczyć

przepastną	bestię”.

–	 Martwą	 –	 odparł	 Dalinar.	 –	 Nie	 mam	 zamiaru	 pozwolić,	 żebyś	 powtórzyła

doświadczenia	brata	sprzed	kilku	tygodni.

–	„Ach”	–	odpisała	Jasnah	–	„kochany,	przesadnie	troskliwy	Dalinar.	Pewnego	dnia

będziesz	musiał	przyznać,	że	twoja	ulubiona	bratanica	i	bratanek	dorośli”.

–	Zacznę	was	traktować	jak	dorosłych,	kiedy	wy	zaczniecie	się	tak	zachowywać	–

powiedział	Dalinar.	–	Przybądź	wkrótce,	a	zdobędziemy	dla	ciebie	martwą	przepastną

bestię.	Uważaj	na	siebie.

Zaczekali	 na	 odpowiedź,	 ale	 klejnot	 przestał	 pulsować,	 co	 oznaczało,	 że	 Jasnah zakończyła	 transmisję.	 Danlan	 odłożyła	 łączotrzcinę,	 a	 Dalinar	 podziękował

sekretarkom	za	pomoc.	Wycofały	się.	Wyglądało	na	to,	że	Adolin	chce	zostać,	ale	ojciec kazał	mu	odejść.

Dalinar	znów	spojrzał	na	rysunek	przepastnej	bestii.	Był	wyraźnie	niezadowolony.

Co	 zyskał	 po	 tej	 rozmowie?	 Kolejne	 niejasne	 sugestie?	 Co	 mogło	 być	 tak	 ważnego	 w badaniach	Jasnah,	że	ignorowała	zagrożenie	dla	królestwa?

Kiedy	 już	 ogłosi	 abdykację,	 musi	 napisać	 do	 niej	 bardziej	 bezpośredni	 list, wyjaśniając,	dlaczego	podjął	taką	decyzję.	Może	to	ściągnie	ją	z	powrotem.

I	 w	 tej	 właśnie	 chwili	 Dalinar	 zorientował	 się,	 że	 podjął	 decyzję.	 Gdzieś	 między opuszczeniem	rowu	i	tą	chwilą	przestał	traktować	swoją	abdykację	jako	„jeśli”	i	zaczął

myśleć	o	niej	w	kategoriach	„kiedy”.	To	była	właściwa	decyzja.	Czuł	się	z	nią	źle,	ale był	pewien.	Człowiek	czasem	musiał	robić	nieprzyjemne	rzeczy.

To	 przez	 kontakt	 z	 Jasnah,	 uświadomił	 sobie.	 Rozmowę	 o	 jej	 ojcu.	 Rzeczywiście zachowywał	 się	 jak	 Gavilar	 pod	 koniec.	 Tamto	 prawie	 zniszczyło	 królestwo.	 Cóż, musiał	 się	 zatrzymać,	 nim	 zajdzie	 tak	 daleko.	 Może	 to,	 co	 się	 z	 nim	 działo,	 było chorobą	umysłu	odziedziczoną	po	rodzicach.	To…

–	Lubisz	Jasnah	–	odezwała	się	Navani.

Dalinar	 wzdrygnął	 się	 i	 odwrócił	 od	 obrazu	 przepastnej	 bestii.	 Zakładał,	 że podążyła	za	Adolinem.	Ona	jednak	nadal	tu	była	i	patrzyła	na	niego.

–	Dlaczego	tak	bardzo	zachęcasz	ją	do	powrotu?

Odwrócił	 się	 do	 Navani	 i	 zorientował,	 że	 odesłała	 swoje	 dwie	 młodociane

towarzyszki	razem	z	sekretarkami.	Byli	sami.

–	Navani	–	powiedział.	–	To	niestosowne.

–	Phi.	Jesteśmy	rodziną,	a	ja	mam	pytania.

Dalinar	 zawahał	 się,	 po	 czym	 przeszedł	 na	 środek	 pokoju.	 Navani	 stała	 przy drzwiach.	Na	szczęście,	jej	towarzyszki	zostawiły	otwarte	drzwi	do	przedpokoju,	a	w korytarzu	 stali	 dwaj	 strażnicy.	 To	 nie	 była	 idealna	 sytuacja,	 ale	 póki	 Dalinar	 widział

strażników,	a	oni	jego,	rozmowa	z	Navani	mieściła	się	w	granicach	przyzwoitości,	choć z	trudem.

–	 Dalinarze?	 Odpowiesz	 mi?	 –	 spytała	 Navani.	 –	 Dlaczego	 tak	 bardzo	 ufasz	 mojej córce,	choć	inni	niemal	bez	wyjątku	ją	potępiają?

–	Uważam	ich	niechęć	za	rekomendację	–	odparł.

–	Jest	heretyczką.

–	Odmówiła	przyłączenia	się	do	kręgu	wyznawców,	ponieważ	nie	wierzyła	w	ich

nauki.	 Zamiast	 pójść	 na	 kompromis	 w	 imię	 pozorów,	 była	 uczciwa	 i	 odmówiła

wygłaszania	twierdzeń,	w	które	nie	wierzy.	Uważam	to	za	oznakę	honoru.

Navani	prychnęła.

–	 Jesteście	 jak	 dwa	 gwoździe	 w	 tej	 samej	 futrynie.	 Ostre,	 twarde	 i	 trudne	 do wyciągnięcia.

–	 Powinnaś	 odejść	 –	 powiedział	 Dalinar,	 wskazując	 w	 stronę	 korytarza.	 Nagle poczuł	się	bardzo	zmęczony.	–	Ludzie	będą	gadać.

–	 A	 niech	 gadają.	 Musimy	 zacząć	 planować,	 Dalinarze.	 Jesteś	 najważniejszym

arcyksięciem	w…

–	Navani	–	przerwał	jej.	–	Mam	zamiar	abdykować	na	rzecz	Adolina.

Zamrugała	zaskoczona.

–	 Odejdę,	 kiedy	 poczynię	 wszystkie	 niezbędne	 przygotowania.	 To	 najwyżej	 kilka dni.

Czuł	się	dziwnie	z	tymi	słowami,	jakby	ich	wypowiedzenie	na	głos	uczyniło	jego

decyzję	prawdziwą.

Navani	wydawała	się	zbolała.

–	Och,	Dalinarze	–	wyszeptała.	–	To	straszliwy	błąd.

–	Mam	prawo	go	popełnić.	I	muszę	powtórzyć	swoją	prośbę.	Muszę	się	zastanowić

nad	wieloma	kwestiami,	Navani,	i	nie	mogę	się	teraz	zajmować	tobą.

Wskazał	na	drzwi.

Navani	wywróciła	oczami,	ale	spełniła	jego	prośbę.	Zamknęła	za	sobą	drzwi.

Już,	pomyślał	Dalinar,	wypuszczając	powietrze	z	płuc.	Podjąłem	decyzję.

Zbyt	 zmęczony,	 by	 zdjąć	 Pancerz	 bez	 pomocy,	 opadł	 na	 podłogę	 i	 oparł	 głowę	 o ścianę.	 Rano	 poinformuje	 Adolina	 o	 swojej	 decyzji,	 a	 w	 ciągu	 tygodnia	 ogłosi	 ją	 na uczcie.	Później	powróci	do	Alethkaru,	na	swoje	ziemie.

Było	po	wszystkim.





Koniec

części	drugiej





Interludia

Rysn	•	Axies	•	Szeth



Rysn	 z	 wahaniem	 zeszła	 z	 pierwszego	 wozu	 karawany.	 Jej	 stopy	 dotknęły

miękkiej,	 nierównej	 ziemi,	 która	 nieco	 ugięła	 się	 pod	 nią.	 Zadrżała,	 zwłaszcza	 kiedy zbyt	 gęsta	 trawa	 nie	 cofnęła	 się	 jak	 powinna.	 Rysn	 tupnęła	 kilka	 razy.	 Trawa	 nawet nie	zadrżała.

–	Nie	poruszy	się	–	stwierdził	Vstim.	–	Tutejsza	trawa	nie	zachowuje	się	tak,	jak

gdzie	indziej.	Z	pewnością	o	tym	słyszałaś.

Starszy	 mężczyzna	 siedział	 pod	 jaskrawożółtym	 płóciennym	 dachem	 pierwszego

wozu.	Opierał	rękę	o	poręcz,	a	drugą	przytrzymywał	rejestry.	Jedną	z	długich	białych

brwi	 wcisnął	 za	 ucho,	 druga	 swobodnie	 opadała	 wzdłuż	 twarzy.	 Lubił	 sztywno

wykrochmalone	 szaty	 –	 niebieskie	 i	 czerwone	 –	 i	 stożkowate	 kapelusze	 o	 płaskim denku.	 To	 był	 typowy	 ubiór	 thayleńskiego	 kupca	 –	 niemodny	 od	 kilku	 dziesięcioleci, ale	nadal	znaczący.

–	Słyszałam	o	trawie	–	odparła	Rysn.	–	Ale	to	takie	dziwne.

Znów	 zrobiła	 krok	 i	 obeszła	 pierwszy	 wóz.	 Tak,	 słyszała	 o	 trawie	 w	 Shinovarze, ale	zakładała,	że	będzie	po	prostu	letargiczna.	Że	ludzie	twierdzili,	że	się	nie	chowa, bo	poruszała	się	zbyt	powoli.

Ale	 nie,	 nie	 o	 to	 chodziło.	 Wcale	 się	 nie	 ruszała.	 Jak	 przetrwała?	 Zwierzęta	 nie wyżarły	 jej	 w	 całości?	 Pokręciła	 głową	 i	 spojrzała	 na	 równinę.	 Trawa	 porastała	 ją	 w całości.	Źdźbła	tłoczyły	się	razem	i	nie	było	widać	ziemi.	Co	za	bałagan.

–	Ziemia	jest	sprężysta	–	stwierdziła,	wracając	do	punktu	wyjścia	przed	wozem.	–

Nie	tylko	ze	względu	na	trawę.

–	Hm	–	odezwał	się	Vstim,	nie	przerywając	pracy	nad	rejestrami.	–	Tak.	Nazywają

to	glebą.

–	Mam	wrażenie,	że	zaraz	padnę	na	kolana.	Jak	Shinowie	tu	żyją?

–	To	interesująca	nacja.	Nie	powinnaś	ustawiać	urządzenia?

Rysn	 westchnęła,	 ale	 przeszła	 na	 tył	 wozu.	 Inne	 wozy	 w	 karawanie	 –	 w	 sumie sześć	–	przesuwały	się	powoli,	tworząc	luźny	krąg.	Opuściła	tylną	klapę	pierwszego	i z	 szarpnięciem	 wyciągnęła	 drewniany	 trójnóg	 niemal	 dorównujący	 jej	 wzrostem.

Oparła	go	o	ramię	i	zaniosła	na	środek	trawiastego	kręgu.

Ubierała	 się	 modniej	 niż	 jej	 babsk	 –	 nosiła	 nowoczesny	 strój	 młodej	 kobiety	 – ciemnoniebieska	 wzorzysta	 kamizelka	 z	 jedwabiu	 nałożona	 na	 jasnozieloną	 bluzkę	 z długimi	rękawami	i	sztywnymi	mankietami.	Jej	sięgająca	do	kostek	spódnica,	również niebieska,	była	sztywna	i	poważna,	wygodna	w	kroju,	ale	modnie	haftowana.

Na	 lewej	 dłoni	 nosiła	 zieloną	 rękawiczkę.	 Zasłanianie	 bezpiecznej	 dłoni	 było idiotyczną	 tradycją,	 efektem	 kulturalnej	 dominacji	 Vorinów.	 Ale	 lepiej	 zachowywać pozory.	 Wielu	 z	 bardziej	 tradycyjnych	 Thaylenów	 –	 w	 tym,	 niestety,	 jej	 babsk	 –	 wciąż uważało	za	skandal	odsłanianie	przez	kobietę	bezpiecznej	dłoni.

Postawiła	trójnóg.	Minęło	pięć	miesięcy	od	kiedy	Vstim	został	jej	babskiem,	a	ona

jego	 uczennicą.	 Był	 dla	 niej	 dobry.	 Nie	 wszyscy	 babskowie	 tacy	 byli	 –	 zgodnie	 z tradycją,	 był	 więcej	 niż	 jej	 mistrzem.	 Zgodnie	 z	 prawem,	 był	 jej	 ojcem,	 aż	 do	 chwili, gdy	ogłosi,	że	jest	gotowa	zostać	samodzielnym	kupcem.

Żałowała,	że	spędzali	tyle	czasu,	udając	się	do	tak	dziwacznych	miejsc.	Był	znany

jako	 wielki	 kupiec,	 a	 ona	 zakładała,	 że	 wielcy	 kupcy	 odwiedzali	 egzotyczne	 miasta	 i porty.	Nie	puste	łąki	w	zacofanych	krainach.

Ustawiwszy	 trójnóg,	 wróciła	 do	 wozu	 po	 fabrial.	 Tył	 wozu	 w	 połączeniu	 z

grubymi	bokami	i	dachem	zapewniał	ochronę	przed	arcyburzami	–	nawet	te	słabsze	na

zachodzie	 mogły	 być	 niebezpieczne,	 przynajmniej	 dopóki	 nie	 przebyli	 przełęczy prowadzących	do	Shinovaru.

Wróciła	 do	 trójnoga	 z	 pudełkiem,	 w	 którym	 znajdował	 się	 fabrial.	 Zsunęła

drewnianą	 pokrywę	 i	 wyciągnęła	 duży	 heliodor.	 Bladożółty	 klejnot	 o	 średnicy	 co najmniej	 dwóch	 cali	 był	 umieszczony	 w	 metalowej	 oprawie.	 Emanował	 łagodnym blaskiem,	nie	tak	mocno,	jak	można	by	się	spodziewać	po	kamieniu	takich	rozmiarów.

Umieściła	go	na	trójnogu,	po	czym	obróciła	kilka	tarcz	poniżej,	ustawiając	fabrial

na	 ludzi	 w	 karawanie.	 Później	 wyciągnęła	 z	 wozu	 zydel	 i	 usiadła.	 Zdziwiła	 się,	 jak wiele	 Vstim	 zapłacił	 za	 urządzenie	 –	 jeden	 z	 nowych,	 niedawno	 wymyślonych	 typów, który	miał	ostrzegać	przed	zbliżaniem	się	ludzi.	Czy	to	było	aż	tak	ważne?

Usadowiła	 się	 wygodniej,	 spoglądając	 na	 klejnot	 i	 czekając,	 aż	 zacznie	 świecić jaśniej.	Dziwaczna	trawa	Shin	kołysała	się	na	wietrze,	uparcie	odmawiając	schowania się	nawet	przed	najmocniejszymi	podmuchami.	W	pewnej	odległości	wznosiły	się	białe

szczyty	 Mglistych	 Gór	 osłaniających	 Shinovar.	 Te	 góry	 sprawiały,	 że	 arcyburze rozpraszały	 się,	 czyniąc	 Shinovar	 jednym	 z	 niewielu	 miejsc	 w	 Rosharze,	 gdzie arcyburze	nie	kierowały	życiem.

Równinę	 wokół	 niej	 porastały	 dziwne	 drzewa	 o	 prostych	 pniach	 i	 sztywnych

gałęziach	 pełnych	 liści,	 które	 nie	 chowały	 się	 przed	 wiatrem.	 Cały	 krajobraz	 robił

niesamowite	wrażenie,	jakby	był	martwy.	Nic	się	nie	poruszało.	Rysn	zorientowała	się

nagle,	 że	 nie	 widzi	 żadnych	 sprenów.	 Ani	 jednego.	 Ani	 wiatrosprenów,	 ani

życiosprenów,	nic.

Zupełnie	 jakby	 cała	 kraina	 była	 ociężała	 umysłowo.	 Jak	 człowiek,	 który	 urodził

się	 z	 niekompletnym	 mózgiem,	 który	 nie	 wiedział,	 kiedy	 powinien	 się	 chronić,	 tylko gapił	 się	 w	 ścianę	 i	 ślinił.	 Wbiła	 palec	 w	 ziemię	 i	 uniosła	 go,	 by	 przyjrzeć	 się	 tej „glebie”,	 jak	 to	 określił	 Vstim.	 Była	 brudna.	 Przecież	 mocniejszy	 podmuch	 mógłby wyrwać	z	korzeniami	całe	to	pole	trawy	i	ponieść	je	daleko.	Dobrze,	że	arcyburze	nie docierały	do	tych	ziem.

W	 pobliżu	 wozów	 słudzy	 i	 strażnicy	 rozładowywali	 skrzynie	 i	 rozbijali	 obóz.

Nagle	heliodor	zaczął	pulsować	mocniejszym	żółtym	blaskiem.

–	Mistrzu!	–	zawołała,	podnosząc	się.	–	Ktoś	jest	w	pobliżu.

Vstim	 –	 który	 przeglądał	 skrzynie	 –	 gwałtownie	 uniósł	 głowę.	 Machnął	 do

Kylrma,	dowódcy	straży,	i	sześciu	jego	ludzi	wyciągnęło	łuki.

–	Tam	–	powiedział	jeden	z	nich,	pokazując	palcem.

Zbliżała	się	do	nich	grupa	konnych.	Nie	jechali	bardzo	szybko	i	prowadzili	kilka

dużych	 zwierząt,	 z	 wyglądu	 przypominających	 grube,	 przysadziste	 konie,	 które

ciągnęły	wozy.	Klejnot	w	fabrialu	pulsował	coraz	jaśniej	w	miarę	ich	zbliżania.

–	 Tak	 –	 stwierdził	 Vstim,	 spoglądając	 na	 kamień.	 –	 To	 się	 bardzo	 przyda.	 Ma niezły	zasięg.

–	 Ale	 przecież	 wiedzieliśmy,	 że	 się	 zbliżają	 –	 zauważyła	 Rysn,	 wstając	 z	 zydla	 i podchodząc	do	niego.

–	 Tym	 razem	 –	 zgodził	 się.	 –	 Lecz	 jeśli	 ostrzeże	 nas	 przed	 zbójcami	 w

ciemnościach,	zwróci	się	po	wielokroć.	Kylrm,	opuśćcie	łuki.	Wiecie,	co	o	nich	myślą.

Strażnicy	 wypełnili	 polecenie	 i	 grupa	 Thayleńczyków	 czekała.	 Rysn	 odkryła,	 że nerwowo	 wciska	 brwi	 za	 uszy,	 choć	 nie	 wiedziała	 dlaczego.	 Przybysze	 byli	 Shinami.

Oczywiście,	 Vstim	 nalegał,	 by	 nie	 uważała	 ich	 za	 dzikusów.	 Wydawało	 się,	 że	 darzy ich	wielkim	szacunkiem.

Kiedy	 przybyli,	 zaskoczyła	 ją	 różnorodność	 ich	 wyglądu.	 Inni	 Shinowie,	 których widziała,	nosili	proste	brązowe	szaty	lub	inny	ubiór	robotników.	Tej	grupie	przewodził

jednak	 mężczyzna	 ubrany	 w	 coś,	 co	 musiało	 być	 szczytem	 shinovarskiej	 elegancji	 –

jaskrawy,	wielobarwny	płaszcz,	wiązany	z	przodu,	który	całkowicie	go	otulał.	Opadał

po	 obu	 stronach	 końskiego	 grzbietu,	 sięgając	 ziemi.	 Jedynie	 głowa	 mężczyzny	 była widoczna.

Obok	niego	jechało	czterech	mężczyzn,	których	stroje	były	bardziej	przygaszone.

Jaskrawe,	ale	nie	aż	tak.	Nosili	koszule,	spodnie	i	kolorowe	czapki.

Towarzyszyły	 im	 co	 najmniej	 trzy	 tuziny	 pieszych	 ubranych	 w	 brązowe	 tuniki.

Kolejni	kierowali	trzema	wielkimi	wozami.

–	Nieźle	–	powiedziała	Rysn.	–	Zabrał	wielu	służących.

–	Służących?	–	powtórzył	Vstim.

–	Ci	osobnicy	w	brązie.

Babsk	uśmiechnął	się.

–	To	jego	strażnicy,	dziecko.

–	Co	takiego?	Nie	robią	większego	wrażenia.

–	Shinowie	to	ciekawa	nacja	–	powiedział.	–	Tutaj	wojownicy	są	najpodlejszymi	z

ludzi,	 trochę	 jak	 niewolnicy.	 Handluje	 się	 nimi	 za	 pomocą	 niewielkich	 kamieni,	 które oznaczają	własność,	a	każdy	mężczyzna,	który	sięgnie	po	broń,	musi	do	nich	dołączyć	i dać	się	traktować	w	taki	sposób.	Mężczyzna	w	wyszukanej	szacie?	To	rolnik.

–	To	znaczy,	właściciel	ziemski?

–	 Nie.	 O	 ile	 mi	 wiadomo,	 wychodzi	 każdego	 dnia…	 to	 znaczy,	 w	 dni,	 kiedy	 nie prowadzi	 takich	 negocjacji	 jak	 dzisiaj…	 żeby	 pracować	 w	 polu.	 Traktują	 wszystkich rolników	w	taki	sposób,	nie	szczędząc	im	troski	i	szacunku.

Rysn	stała	z	otwartymi	ustami.

–	Ale	większość	wiosek	jest	pełna	rolników!

–	W	rzeczy	samej.	Tutaj	to	święte	miejsca.	Cudzoziemcom	nie	wolno	się	zbliżać	do

pól	i	wsi.

Jakie	 to	 dziwne,	 pomyślała.	 Być	 może	 życie	 w	 takim	 miejscu	 wpłynęło	 na	 ich umysły.

Kylrm	 i	 jego	 strażnicy	 nie	 wydawali	 się	 zadowoleni	 na	 widok	 takiej	 przewagi liczebnej	 drugiej	 strony,	 ale	 Vstim	 jakby	 nie	 zwracał	 na	 to	 uwagi.	 Kiedy	 Shinowie zbliżyli	się,	bez	śladu	niepokoju	wyszedł	spomiędzy	wozów.	Rysn	pośpieszyła	za	nim, jej	spódnica	muskała	trawę.

Niech	to,	pomyślała.	Kolejny	problem	wynikający	z	tego,	że	się	nie	cofała.	Gdyby

musiała	kupić	nowy	rąbek	z	powodu	tej	tępej	trawy,	bardzo	by	się	zdenerwowała.

Vstim	 zbliżył	 się	 do	 Shinów	 i	 ukłonił	 w	 charakterystyczny	 sposób,	 z	 dłońmi skierowanymi	do	ziemi.

–	 Tam	balo	ken	tala	–	powiedział.

Rysn	nie	wiedziała,	co	to	znaczy.

Mężczyzna	w	płaszczu	–	rolnik	–	z	szacunkiem	skinął	głową,	a	jeden	z	pozostałych

jeźdźców	zsunął	się	na	ziemię	i	podszedł	bliżej.

–	 Niech	 Wiatry	 Fortuny	 tobą	 kierują,	 przyjacielu.	 –	 Bardzo	 dobrze	 mówił	 po thayleńsku.	–	Ten,	który	dodaje,	jest	szczęśliwy	z	twojego	bezpiecznego	przybycia.

–	 Dziękuję	 ci,	 Thresh-synu-Esana	 –	 odparł	 Vstim.	 –	 I	 moja	 wdzięczność	 temu, który	dodaje.

–	 Co	 nam	 przywiozłeś	 ze	 swoich	 dziwnych	 krain,	 przyjacielu?	 –	 spytał	 Thresh.	 –

Więcej	metalu,	jak	liczę.

Vstim	 machnął	 ręką,	 a	 wtedy	 strażnicy	 przynieśli	 ciężką	 skrzynię.	 Postawili	 ją	 i zdjęli	 wieko,	 ukazując	 dziwną	 zawartość.	 Kawałki	 metalowego	 złomu,	 większość	 w kształcie	odłamków	skorupy,	choć	inne	miały	kształt	kawałków	drewna.	Wyglądały	jak śmieci,	które	z	jakiegoś	niewyjaśnionego	powodu	Dusznikowano	w	metal.

–	Ach	–	powiedział	Thresh,	kucając,	by	przyjrzeć	się	skrzyni.	–	Cudownie!

–	Ani	kawałek	nie	został	wykopany	–	stwierdził	Vstim.	–	Żadne	skały	nie	zostały

zmiażdżone	ani	stopione,	by	otrzymać	ten	metal.	Został	Dusznikowany	ze	skorup,	kory

lub	 gałęzi.	 Mam	 potwierdzający	 to	 dokument	 podpisany	 przez	 pięciu	 różnych

thayleńskich	notariuszy.

–	 Nie	 musiałeś	 tego	 robić	 –	 stwierdził	 Shin.	 –	 Już	 przed	 laty	 zyskałeś	 nasze zaufanie	w	tej	kwestii.

–	 Wolałem	 postąpić	 w	 zgodzie	 z	 zasadami	 –	 odparł	 Vstim.	 –	 Kupiec,	 który

nieostrożnie	traktuje	swoje	kontrakty,	wkrótce	odkrywa,	że	otaczają	go	wrogowie,	nie

przyjaciele.

Thresh	wstał	i	klasnął	trzy	razy.	Mężczyźni	odziani	w	brąz,	ze	wzrokiem	wbitym

w	ziemię,	opuścili	tył	jednego	z	wozów,	ukazując	skrzynie.

–	 Inni,	 którzy	 nas	 odwiedzają	 –	 zauważył	 Thresh,	 podchodząc	 do	 wozu.	 –

Interesują	 ich	 tylko	 konie.	 Każdy	 chce	 kupować	 konie.	 Ale	 nigdy	 ty,	 przyjacielu.

Dlaczego?

–	Opieka	nad	nimi	jest	zbyt	trudna	–	stwierdził	Vstim,	idąc	z	Threshem.	–	I	często

sprzedają	się	z	niewielkim	zyskiem,	choć	są	cenne.

–	Ale	z	tymi	nie	ma	problemu?	–	spytał	Thresh,	podnosząc	jedną	z	lekkich	skrzyń.

W	środku	było	coś	żywego.

–	Zupełnie.	Kurczaki	mają	dobrą	cenę	i	łatwo	się	nimi	zajmować,	wystarczy	mieć

karmę.

–	 Przywieźliśmy	 jej	 sporo	 –	 odparł	 Thresh.	 –	 Nie	 wierzę,	 że	 kupujecie	 je	 od	 nas.

Nie	 są	 warte	 aż	 tyle,	 ile	 sądzą	 cudzoziemcy.	 I	 dajecie	 nam	 za	 nie	 metal!	 Metal,	 który nie	jest	splamiony	zniszczonym	kamieniem.	To	cud.

Vstim	wzruszył	ramionami.

–	Tam,	skąd	pochodzę,	te	kawałki	są	prawie	bezwartościowe.	Tworzą	je	żarliwcy,

którzy	 ćwiczą	 się	 w	 Dusznikowaniu.	 Nie	 mogą	 tworzyć	 żywności,	 bo	 gdyby	 się pomylili,	byłaby	trująca.	Dlatego	zmieniają	śmieci	w	metal	i	wyrzucają	go.

–	Ale	przecież	można	go	przekuć!

–	 Po	 co	 przekuwać	 metal	 –	 zauważył	 Vstim	 –	 skoro	 można	 wyrzeźbić	 z	 drewna przedmiot	o	wymaganym	kształcie	i	później	go	Dusznikować?

Thresh	 jedynie	 potrząsnął	 głową.	 Rysn	 przyglądała	 się	 wszystkiemu	 z

dezorientacją.	 Nigdy	 wcześniej	 nie	 widziała	 tak	 dziwacznego	 targowania	 się.

Zazwyczaj	 Vstim	 wykłócał	 się	 i	 targował	 jak	 szalony.	 Tu	 jednak	 swobodnie

przyznawał,	że	jego	towary	są	bezwartościowe!

Właściwie	 w	 całej	 rozmowie	 obaj	 bardzo	 starali	 się	 udowodnić,	 jak

bezwartościowe	są	ich	towary.	W	końcu	doszli	do	porozumienia	–	choć	Rysn	nie	umiała

pojąć,	 w	 jaki	 sposób	 –	 i	 uścisnęli	 ręce.	 Żołnierze	 Thresha	 zaczęli	 rozładowywać skrzynie	kurczaków,	tkanin	i	egzotycznego	suszonego	mięsa.	Inni	zabierali	skrzynie	ze złomem.

–	Nie	możesz	mi	sprzedać	żołnierza,	prawda?	–	spytał	Vstim,	kiedy	czekali.

–	Obawiam	się,	że	ich	nie	można	sprzedawać	obcym.

–	Ale	tamten,	którego	mi	przehandlowałeś…

–	 Minęło	 prawie	 siedem	 lat!	 –	 powiedział	 ze	 śmiechem	 Thresh.	 –	 A	 ty	 wciąż pytasz!

–	 Nie	 wiesz,	 ile	 za	 niego	 dostałem	 –	 odparł	 Vstim.	 –	 A	 oddałeś	 mi	 go	 prawie	 za darmo!

–	 Był	 Kłamcą	 –	 wyjaśnił	 Thresh,	 wzruszając	 ramionami.	 –	 Nic	 nie	 był	 wart.

Zmusiłeś	 mnie,	 żebym	 wziął	 coś	 w	 zamian,	 choć,	 jeśli	 mam	 być	 szczery,	 musiałem wyrzucić	twoją	zapłatę	do	rzeki.	Nie	mógłbym	wziąć	pieniędzy	za	Kłamcę.

–	 Cóż,	 chyba	 nie	 powinienem	 czuć	 się	 tym	 urażony.	 –	 Vstim	 podrapał	 się	 po brodzie.	 –	 Ale	 jeśli	 będziesz	 miał	 kolejnego,	 daj	 mi	 znać.	 Najlepszy	 sługa,	 jakiego miałem.	Wciąż	żałuję,	że	go	odsprzedałem.

–	 Będę	 pamiętał,	 przyjacielu.	 Ale	 to	 mało	 prawdopodobne,	 żebyśmy	 mieli

kolejnego.	 –	 Wydawał	 się	 rozkojarzony.	 –	 W	 rzeczy	 samej,	 powinienem	 mieć	 nadzieję, że	już	nigdy	takiego	nie	będzie…

Po	 wymianie	 towarów	 znów	 uścisnęli	 sobie	 ręce,	 po	 czym	 Vstim	 ukłonił	 się

rolnikowi.	 Rysn	 próbowała	 naśladować	 jego	 gesty,	 co	 wywołało	 uśmiech	 na	 twarzy Thresha	i	jego	towarzyszy,	rozmawiających	cicho	w	swoim	szeleszczącym	języku.

Cóż	 za	 długa,	 nudna	 jazda	 dla	 tak	 krótkiego	 handlu.	 Ale	 Vstim	 miał	 rację,	 za	 te kurczaki	dostaną	na	wschodzie	dobre	kule.

–	 Czego	 się	 nauczyłaś?	 –	 spytał	 Vstim,	 gdy	 ruszyli	 z	 powrotem	 w	 stronę

pierwszego	wozu.

–	Że	Shinowie	są	dziwni.

–	Nie	–	powiedział	Vstim,	choć	nie	był	przy	tym	surowy.	Nigdy	nie	był	surowy.	–

Są	po	prostu	inni,	dziecko.	Dziwni	ludzie	to	tacy,	którzy	zachowują	się	nieobliczalnie.

Thresh	 i	 jego	 rodacy	 bynajmniej	 nie	 są	 nieobliczalni.	 Mogą	 być	 nieco	 zbyt

zrównoważeni.	Świat	na	zewnątrz	się	zmienia,	ale	Shinowie	wydają	się	zdecydowani,

by	pozostać	bez	zmian.	Proponowałem	im	fabriale,	ale	uważają	je	za	bezwartościowe.

Albo	bluźniercze.	Albo	zbyt	święte,	by	z	nich	korzystać.

–	To	są	zupełnie	różne	rzeczy,	mistrzu.

–	Owszem.	Lecz	w	wypadku	Shinów	często	trudno	je	rozróżnić.	W	każdym	razie,

czego	się	naprawdę	nauczyłaś?

–	 Że	 traktują	 bycie	 pokornym	 tak,	 jak	 mieszkańcy	 Herdazu	 chełpienie	 się	 –

powiedziała.	 –	 Obaj	 ze	 wszystkich	 sił	 staraliście	 się	 pokazać,	 jak	 bardzo

bezwartościowe	są	wasze	towary.	Uznałam	to	za	dziwne,	ale	sądzę,	że	to	może	być	ich

sposób	targowania	się.

Uśmiechnął	się	szeroko.

–	 I	 oto	 okazałaś	 się	 mądrzejsza	 od	 połowy	 ludzi,	 których	 tu	 sprowadziłem.

Posłuchaj.	Oto	twoja	lekcja.	Nigdy	nie	próbuj	oszukać	Shina.	Bądź	bezpośrednia,	mów

im	prawdę,	i,	jeśli	już,	zaniżaj	wartość	swoich	towarów.	Pokochają	cię	za	to.	I	zapłacą ci.

Pokiwała	głową.	Dotarli	do	wozu,	a	wtedy	on	wyjął	dziwny	garnuszek.

–	 Masz	 –	 powiedział.	 –	 Weź	 nóż	 i	 wytnij	 trochę	 trawy.	 Kop	 głęboko	 i	 zbierz	 dużo gleby.	Rośliny	nie	mogą	bez	niej	żyć.

–	Dlaczego	mam	to	zrobić?	–	spytała,	marszcząc	nos,	lecz	przyjęła	garnuszek.

–	 Ponieważ	 masz	 nauczyć	 się	 troszczyć	 o	 tę	 roślinę.	 Chcę,	 żebyś	 miała	 ją	 przy sobie	do	chwili,	kiedy	przestaniesz	uważać	ją	za	dziwną.

–	Ale	dlaczego?

–	To	uczyni	cię	lepszym	kupcem	–	odparł.

Zmarszczyła	czoło.	Czemu	tak	często	zachowywał	się	tak	dziwnie?	Może	właśnie

dlatego	 był	 Thayleńczykiem,	 który	 ubijał	 najlepsze	 interesy	 z	 Shinami.	 Był	 równie dziwaczny,	jak	oni.

Odeszła,	by	wypełnić	polecenie.	Nie	ma	co	narzekać.	Najpierw	jednak	wyciągnęła

parę	 zniszczonych	 rękawiczek	 i	 podwinęła	 rękawy.	 Nie	 miała	 zamiaru	 zniszczyć porządnej	 sukienki	 przez	 śliniącą	 się,	 gapiącą	 się	 w	 ścianę,	 tępą	 trawę.	 Tak postanowiła.



Axies	 Zbieracz	 jęknął.	 Leżał	 na	 plecach,	 a	 głowa	 pulsowała	 mu	 bólem.	 Otworzył

oczy	i	spojrzał	z	góry	na	swoje	ciało.	Był	nagi.

Niech	to	zaraza,	pomyślał.

Lepiej	sprawdzić,	czy	nie	jest	zbyt	poważnie	ranny.	Palce	u	nóg	były	zwrócone	ku

niebu.	 Paznokcie	 miały	 ciemnoniebieski	 odcień,	 typowy	 dla	 Aimian	 takich	 jak	 on.

Próbował	nimi	poruszyć	i	z	zadowoleniem	stwierdził,	że	mu	się	to	udało.

–	 To	 już	 coś	 –	 powiedział,	 znów	 opuszczając	 głowę	 na	 ziemię.	 Z	 mlaśnięciem dotknęła	czegoś	miękkiego,	pewnie	gnijących	śmieci.

Tak,	to	było	to.	Wyczuwał	teraz	smród,	zjadliwy	i	obrzydliwy.	Skupił	się	na	nosie,

kształtując	ciało	tak,	że	już	nic	nie	czuł.	Ach,	pomyślał.	O	wiele	lepiej.

Teraz	 jeszcze	 tylko	 pozbyć	 się	 bólu	 głowy.	 Naprawdę,	 czy	 to	 słońce	 musiało świecić	tak	jaskrawo	nad	głową?	Zamknął	oczy.

–	 Wciąż	 jesteś	 w	 mojej	 uliczce?	 –	 zapytał	 szorstko	 ktoś	 za	 jego	 plecami.	 To	 ten głos	go	obudził.

–	Wkrótce	ją	opuszczę	–	obiecał	Axies.

–	Jesteś	mi	winien	czynsz.	Za	jedną	noc.

–	W	uliczce?

–	Najlepszej	uliczce	w	Kasitorze.

–	Ach.	To	tu	jestem,	tak?	Doskonale.

Kilka	 chwil	 skupienia	 pozwoliło	 mu	 pozbyć	 się	 bólu	 głowy.	 Otworzył	 oczy	 i	 tym razem	 uznał	 promienie	 słońca	 za	 całkiem	 przyjemne.	 Ceglane	 ściany	 wznosiły	 się	 do nieba	 po	 obu	 stronach,	 porośnięte	 chropawymi	 czerwonymi	 porostami.	 Wokół	 niego leżały	porozrzucane	gnijące	bulwy.

Nie.	Nie	porozrzucane.	Wydawały	się	starannie	ułożone.	Dziwne.	Najpewniej	były

źródłem	smrodu,	który	czuł	wcześniej.	Lepiej	na	razie	nadal	umiarkowanie	korzystać	z

węchu.

Wstał,	 przeciągnął	 się,	 sprawdził	 mięśnie.	 Wszystko	 działało,	 choć	 miał	 całkiem sporo	siniaków.	Wkrótce	się	nimi	zajmie.

–	Posłuchaj	–	powiedział,	odwracając	się	–	nie	masz	przypadkiem	zapasowej	pary

spodni?

Właścicielem	głosu	okazał	się	zarośnięty	mężczyzna	siedzący	na	skrzyni	na	końcu

uliczki.	Axies	nie	rozpoznawał	go,	miejsca	też	nie.	Nic	dziwnego,	biorąc	pod	uwagę,	że został	pobity,	obrabowany	i	pozostawiony	na	śmierć.	Znowu.

Jak	ja	się	poświęcam	w	imię	nauki,	pomyślał	z	westchnieniem.

Wspomnienia	wracały.	Kasitor	było	dużym	miastem	w	Iri,	ustępującym	wielkością

jedynie	 Rall	 Elorim.	 Przybył	 tu	 w	 określonym	 celu.	 Również	 w	 określonym	 celu	 się upił.	Może	powinien	staranniej	wybierać	towarzystwo.

–	Domyślam	się,	że	nie	masz	zapasowej	pary	spodni	–	powiedział	Axies,	wstając	i

przyglądając	się	tatuażowi	na	ramieniu.	–	A	gdybyś	je	miał,	sugerowałbym,	żebyś	sam

je	włożył.	Czy	to,	co	masz	na	sobie,	to	worek	po	lawisie?

–	Jesteś	mi	winien	czynsz	–	mruknął	mężczyzna.	–	I	opłatę	za	zniszczenie	świątyni

północnego	boga.

–	 Dziwne	 –	 stwierdził	 Axies,	 oglądając	 się	 przez	 ramię	 w	 stronę	 końca	 uliczki.

Dalej	była	ruchliwa	ulica.	Dobrzy	ludzie	w	Kasitorze	raczej	nie	zareagują	pozytywnie

na	 jego	 nagość.	 –	 Nie	 przypominam	 sobie	 niszczenia	 żadnych	 świątyń.	 Zazwyczaj jestem	całkiem	świadom	takich	rzeczy.

–	Zniszczyłeś	połowę	ulicy	Hapron	–	powiedział	żebrak.	–	I	kilka	domów.	Zapomnę

o	tym.

–	To	bardzo	uprzejme	z	twojej	strony.

–	Ostatnio	zachowywali	się	nikczemnie.

Axies	zmarszczył	czoło	i	spojrzał	na	żebraka.	Podążył	za	spojrzeniem	mężczyzny	i

wpatrzył	 się	 w	 ziemię.	 Sterty	 gnijących	 warzyw	 umieszczono	 zgodnie	 z	 bardzo charakterystycznym	wzorcem.	Prawie	jak	miasto.

–	 Ach	 –	 powiedział	 Axies,	 przesuwając	 stopę,	 którą	 umieścił	 na	 niewielkim

warzywnym	kwadracie.

–	To	była	piekarnia	–	stwierdził	żebrak.

–	Bardzo	mi	przykro.

–	Rodziny	nie	było.

–	Cóż	za	ulga.

–	Modlili	się	w	świątyni.

–	Tej,	którą…

–	Zmiażdżyłeś	swoją	głową?	Tak.

–	Z	pewnością	będziesz	miłosierny	dla	ich	dusz.

Żebrak	zmrużył	oczy.

–	 Nadal	 próbuję	 ocenić,	 gdzie	 jest	 twoje	 miejsce	 w	 porządku	 rzeczy.	 Jesteś Pustkowcem	czy	Heroldem?

–	Pustkowcem,	obawiam	się	–	odparł	Axies.	–	W	końcu	zniszczyłem	świątynię.

W	oczach	żebraka	pojawiła	się	podejrzliwość.

–	Jedynie	święta	tkanina	może	mnie	wypędzić	–	mówił	dalej	Axies.	–	A	skoro	nie

masz…	zaraz	zaraz,	co	ty	trzymasz?

Żebrak	 spojrzał	 na	 swoją	 dłoń,	 która	 dotykała	 jednego	 ze	 złachanych	 koców

ułożonych	 na	 równie	 złachanych	 skrzyniach.	 Siedział	 na	 nich	 jak…	 cóż,	 jak	 bóg spoglądający	z	góry	na	swój	lud.

Biedny	 głupiec,	 pomyślał	 Axies.	 Nadszedł	 czas,	 by	 ruszać	 dalej.	 Nie	 chciał

sprowadzić	pecha	na	tego	otępiałego	gościa.

Żebrak	uniósł	koc.	Axies	cofnął	się	i	uniósł	ręce.	Żebrak	uśmiechnął	się,	ukazując

liczne	 braki	 w	 uzębieniu.	 Zeskoczył	 ze	 skrzyni,	 unosząc	 przed	 sobą	 koc.	 Axies	 cofnął

się	znowu.

Żebrak	 zaśmiał	 się	 i	 rzucił	 koc.	 Axies	 chwycił	 go	 w	 powietrzu	 i	 potrząsnął

pięścią.	Później	wycofał	się	z	uliczki,	owijając	kocem	biodra.

–	I	tak	oto	–	powiedział	żebrak	z	tyłu	–	ohydna	bestia	została	wygnana!

–	 I	 tak	 oto	 –	 powiedział	 Axies,	 mocując	 koc	 –	 ohydna	 bestia	 uniknęła	 uwięzienia za	obrazę	moralności.

Iriali	 bardzo	 poważnie	 traktowali	 swoje	 prawa	 dotyczące	 przyzwoitości.	 Bardzo poważnie	 traktowali	 wiele	 spraw.	 Oczywiście,	 to	 samo	 dało	 się	 powiedzieć	 o większości	 nacji	 –	 różniły	 się	 jedynie	 tym,	 jakie	 kwestie	 traktowały	 ze	 szczególną powagą.

Axies	Zbieracz	przyciągał	spojrzenia.	Nie	ze	względu	na	niekonwencjonalny	strój

–	Iri	znajdowało	się	na	północno-wschodnim	krańcu	Rosharu,	więc	było	w	nim	cieplej

niż	 w	 Alethkarze	 czy	 nawet	 Azirze.	 Liczni	 złotowłosi	 mężczyźni	 chodzili	 odziani jedynie	 w	 przepaski	 biodrowe,	 odsłaniając	 skórę	 zdobioną	 różnymi	 kolorami	 i wzorami.	Nawet	tatuaże	Axiesa	nie	powinny	nikogo	dziwić.

Może	 przyciągał	 wzrok	 ze	 względu	 na	 niebieskie	 paznokcie	 i	 krystaliczne,

ciemnoniebieskie	 oczy.	 Aimianie	 –	 nawet	 Siah	 Aimianie	 –	 byli	 rzadko	 spotykani.	 A może	dlatego,	że	rzucał	cień	w	złą	stronę.	W	stronę	źródła	światła,	a	nie	odwrotnie.	To drobiazg,	 a	 słońce	 znajdowało	 się	 tak	 wysoko,	 że	 cienie	 nie	 były	 długie.	 Jednak	 ci, którzy	to	zauważali,	mamrotali	i	schodzili	mu	z	drogi.	Pewnie	słyszeli	o	jego	rodzaju.

Nie	 minęło	 aż	 tak	 wiele	 czasu	 od	 zniszczenia	 jego	 ojczyzny.	 I	 wystarczająco	 dużo,	 by opowieści	i	legendy	zaczęły	zastępować	wiedzę	większości	ludzi.

Może	ktoś	ważny	zrobi	dla	niego	wyjątek	i	postawi	go	przed	miejscowym	sądem

grodzkim.	 Nie	 pierwszy	 raz.	 Już	 dawno	 przestał	 się	 przejmować.	 Ktoś	 dotknięty Przekleństwem	 Rodzaju	 szybko	 uczył	 się	 przyjmować	 wszystko,	 co	 się	 wokół	 niego działo.

Zaczął	 cicho	 pogwizdywać,	 sprawdzając	 tatuaże	 i	 ignorując	 tych,	 którzy	 się	 na niego	 gapili.	 Pamiętam,	 że	 gdzieś	 coś	 napisałem…	 –	 pomyślał,	 spoglądając	 na nadgarstek,	a	później	obracając	ramię,	by	sprawdzić,	czy	z	tyłu	nie	pojawiły	się	nowe tatuaże.	Jak	wszyscy	Aimianie,	mógł	do	woli	zmieniać	barwę	skóry.	To	było	wygodne, gdyż	 jeśli	 ktoś	 był	 regularnie	 okradany,	 trzymanie	 zwyczajnego	 notatnika	 okazywało się	niezwykle	kłopotliwe.	I	dlatego	przechowywał	notatki	na	skórze,	przynajmniej	do chwili,	gdy	mógł	powrócić	w	bezpieczne	miejsce	i	je	przepisać.

Ufał,	 że	 nie	 upił	 się	 tak	 bardzo,	 by	 zapisać	 swoje	 obserwacje	 w	 niedogodnym miejscu.	 Raz	 tak	 zrobił,	 a	 przeczytanie	 tego	 wymagało	 pomocy	 dwóch	 luster	 i	 bardzo zdezorientowanego	łaziebnego.

Ach,	 pomyślał,	 odkrywając	 nowy	 wpis	 po	 wewnętrznej	 stronie	 lewego	 łokcia.

Przeczytał	go	niezręcznie,	schodząc	w	dół	zbocza.

„Próba	 udana.	 Zauważyłem	 spreny,	 które	 pojawiają	 się,	 kiedy	 ktoś	 jest	 bardzo pijany.	 Pojawiają	 się	 jako	 małe	 brązowe	 bąbelki	 trzymające	 się	 pobliskich przedmiotów.	 Dalsze	 badania	 mogą	 być	 konieczne,	 by	 udowodnić,	 że	 nie	 były	 tylko pijacką	halucynacją”.

–	Dobrze	–	powiedział	na	głos.	–	Bardzo	dobrze.	Zastanawiam	się,	jak	powinienem je	nazwać.

W	 opowieściach	 nazywano	 je	 piankosprenami,	 ale	 to	 wydawało	 się	 głupie.

Upojeniospreny?	 Nie,	 zbyt	 niewygodne.	 Piwospreny?	 Poczuł	 nagły	 przypływ

ekscytacji.	Od	lat	polował	na	ten	rodzaj	sprenów.	Gdyby	okazały	się	realne,	byłoby	to zwycięstwo.

Ale	 dlaczego	 pojawiały	 się	 tylko	 w	 Iri?	 I	 dlaczego	 tak	 rzadko?	 Zalał	 się	 w	 trupa kilkanaście	razy	i	tylko	raz	je	napotkał.	O	ile	rzeczywiście	je	napotkał.

Spreny	 bywały	 jednak	 bardzo	 nieuchwytne.	 Czasami	 nawet	 najzwyklejsze	 ze

sprenów	 –	 ogniospreny	 na	 przykład	 –	 odmawiały	 pojawienia	 się.	 To	 było	 szczególnie frustrujące	 dla	 człowieka,	 który	 zadaniem	 swojego	 życia	 uczynił	 obserwowanie, katalogowanie	i	badanie	wszystkich	rodzajów	sprenów	na	Rosharze.

Wciąż	pogwizdywał,	kierując	się	w	stronę	doków.	Wokół	niego	przepływały	tłumy

złotowłosych	Irialich.	Ich	włosy	świadczyły	o	pochodzeniu,	podobnie	jak	czarne	włosy

u	Alethich	–	im	czystsza	krew,	tym	więcej	złotych	loków.	Nie	jasnych,	lecz	prawdziwe

złotych,	świecących	w	słonecznym	blasku.

Miał	 słabość	 do	 Irialich.	 Nie	 byli	 aż	 tak	 pruderyjni	 jak	 vorińskie	 ludy	 na wschodzie	 i	 rzadko	 mieli	 skłonności	 do	 walki.	 To	 ułatwiało	 polowanie	 na	 spreny.

Oczywiście,	niektóre	spreny	można	było	znaleźć	tylko	w	czasie	wojny.

W	 dokach	 zebrała	 się	 grupa	 ludzi.	 Ach,	 pomyślał,	 doskonale.	 Nie	 spóźniłem	 się.

Większość	tłoczyła	się	na	specjalnie	wybudowanej	w	tym	celu	platformie	widokowej.

Axies	znalazł	sobie	dobre	miejsce,	poprawił	święty	koc	i	oparł	się	o	barierkę.

Nie	 trwało	 to	 długo.	 Dokładnie	 o	 siódmej	 czterdzieści	 sześć	 rano	 –	 miejscowi mogliby	 nastawiać	 zegary	 –	 ogromny,	 niebieski	 spren	 wyłonił	 się	 z	 wód	 zatoki.	 Był

przezroczysty,	 i	 choć,	 kiedy	 się	 wznosił,	 wydawało	 się,	 że	 wzbudza	 fale,	 była	 to jedynie	iluzja.	Powierzchnia	zatoki	pozostała	nieruchoma.

„Przyjmuje	 kształt	 wielkiego	 strumienia	 wody”,	 pomyślał	 Axies,	 tworząc	 tatuaż na	 nodze,	 zapisując	 słowa.	 „Pośrodku	 jest	 najciemniejszy,	 jak	 głębiny	 oceanu,	 a	 po brzegach	jaśniejszy.	Oceniając	po	masztach	pobliskich	statków,	powiedziałbym,	że	ten spren	urósł	na	wysokość	co	najmniej	stu	stóp.	Jeden	z	największych,	jakie	widziałem”.

Kolumna	 wypuściła	 cztery	 długie	 ramiona,	 które	 opadły	 wokół	 zatoki,

wypuszczając	palce	i	kciuki.	Wylądowały	na	złocistych	piedestałach,	umieszczonych	tu

przez	 mieszkańców	 miasta.	 Spren	 pojawiał	 się	 o	 tej	 samej	 porze	 każdego	 dnia,	 bez wyjątku.

Nadali	 mu	 imię,	 Cusicesh,	 Obrońca.	 Niektórzy	 oddawali	 mu	 cześć	 jak	 bóstwu.

Większość	 uznawała	 go	 za	 część	 miasta.	 Był	 wyjątkowy.	 Jeden	 z	 nielicznych	 znanych mu	rodzajów	sprenów,	które	miały	tylko	jednego	przedstawiciela.

„Ale	 co	 to	 za	 spren?”	 –	 zapisał	 zafascynowany	 Axies.	 „Utworzył	 twarz

spoglądającą	na	wschód.	W	stronę	Źródła.	Ta	twarz	się	zmienia,	oszałamiająco	szybko.

Na	 jego	 krótkiej	 szyi	 pojawiają	 się	 różne	 ludzkie	 twarze,	 jedna	 po	 drugiej, błyskawicznie”.

Pokaz	 trwał	 pełne	 dziesięć	 minut.	 Czy	 twarze	 się	 powtarzały?	 Zmieniały	 się	 tak szybko,	 że	 nie	 umiał	 ocenić.	 Niektóre	 wydawały	 się	 męskie,	 inne	 kobiece.	 Po zakończeniu	Cusicesh	powrócił	do	zatoki,	znów	wzbudzając	widmowe	fale.

Axies	 czuł	 się	 wyczerpany,	 jakby	 coś	 z	 niego	 wyssano.	 To	 podobno	 była

powszechna	 reakcja.	 Wyobraził	 to	 sobie,	 ponieważ	 się	 spodziewał?	 Czy	 też	 efekt	 był

prawdziwy?

Kiedy	 tak	 się	 zastanawiał,	 obok	 niego	 przebiegł	 ulicznik,	 chwycił	 jego	 koc	 i	 się zaśmiał.	Rzucił	go	przyjaciołom	i	uciekł.

Axies	potrząsnął	głową.

–	 Co	 za	 kłopot	 –	 powiedział,	 gdy	 otaczający	 go	 ludzie	 zaczęli	 mamrotać.	 –	 W

pobliżu	są	strażnicy,	jak	zakładam?	Ach	tak.	Czterech.	Cudownie.

Cała	 czwórka	 już	 kierowała	 się	 w	 jego	 stronę,	 ich	 złociste	 włosy	 opadały	 na ramiona,	a	twarze	były	surowe.

–	 Cóż	 –	 powiedział	 sam	 do	 siebie,	 robiąc	 ostatnią	 notatkę,	 gdy	 jeden	 ze

strażników	 chwycił	 go	 za	 ramię.	 –	 Chyba	 będę	 miał	 kolejną	 okazję	 poszukać

uwięzieniosprenów.

Dziwne,	 że	 umykały	 mu	 przez	 te	 lata,	 mimo	 częstego	 uwięzienia.	 Zaczynał

uważać	je	za	istoty	mityczne.

Strażnicy	pociągnęli	go	w	stronę	miejskich	lochów,	ale	wcale	go	to	nie	zmartwiło.

Dwa	 nowe	 spreny	 w	 tak	 krótkim	 czasie!	 Jak	 tak	 dalej	 pójdzie,	 dokończenie	 badań zajmie	mu	zaledwie	kilka	stuleci.

Wspaniale.	Znów	zaczął	pogwizdywać.



Szeth-syn-syn-Vallano,	Kłamca	z	Shinovaru,	kucnął	na	wysokiej	kamiennej	półce	z

boku	jaskini	hazardu.	Półka	była	przeznaczona	do	trzymania	latarni	–	jego	nogi	i	samą półkę	okrywał	długi	płaszcz,	przez	co	wydawało	się,	że	Szeth	wisi	na	ścianie.

W	 pobliżu	 nie	 było	 wiele	 świateł.	 Makkek	 wolał,	 by	 Szeth	 krył	 się	 w	 cieniach.

Pod	 płaszczem	 nosił	 ciasny	 czarny	 kostium,	 a	 dolną	 połowę	 jego	 twarzy	 zakrywała maska	–	obie	te	rzeczy	wymyślił	Makkek.	Płaszcz	był	zbyt	obszerny,	a	strój	zbyt	ciasny.

To	był	koszmarny	ubiór	dla	skrytobójcy,	ale	Makkek	lubił	dramatyczne	efekty,	a	Szeth

wypełniał	rozkazy	swojego	pana.

Być	 może	 ten	 efekt	 dramatyczny	 miał	 też	 swoje	 zalety.	 Odsłonięte	 oczy	 i	 łysa głowa	 wytrącały	 z	 równowagi	 ludzi,	 którzy	 przechodzili	 obok.	 Oczy	 Shinów,	 zbyt okrągłe,	nieco	zbyt	duże.	Tutaj	ludzie	sądzili,	że	przypominają	oczy	dziecka.	Dlaczego to	ich	tak	niepokoiło?

W	 pobliżu	 siedziała	 grupa	 mężczyzn	 w	 brązowych	 płaszczach.	 Rozmawiali	 i

pocierali	 kciuki	 o	 palce	 wskazujące.	 Spomiędzy	 ich	 palców	 przy	 akompaniamencie cichego	 trzaskania	 unosiły	 się	 smużki	 dymu.	 Pocieranie	 ogniomchu	 ponoć	 sprawiało, że	 ludzki	 umysł	 stawał	 się	 bardziej	 otwarty	 na	 myśli	 i	 idee.	 Szeth	 raz	 spróbował, efektem	były	dwa	poparzone	palce	i	ból	głowy.	Ale	najwyraźniej,	kiedy	już	pojawiły	się odciski,	mógł	działać	euforycznie.

Lokal	 był	 okrągły,	 a	 pośrodku	 znajdował	 się	 bar	 podający	 różnorakie	 trunki	 w różnorakich	cenach.	Stojące	za	nim	kobiety	miały	na	sobie	fioletowe	szaty	z	głębokimi dekoltami	 i	 rozcięciami	 po	 bokach.	 Ich	 bezpieczne	 dłonie	 były	 odsłonięte,	 co Bavlandczycy	 –	 wywodzący	 się	 z	 kultury	 vorińskiej	 –	 uznawali	 za	 skrajnie prowokujące.	Jakie	to	dziwne.	To	tylko	dłoń.

Wszędzie	 trwały	 różnorodne	 gry.	 Nie	 były	 to	 typowe	 gry	 hazardowe	 –	 żadnych rzutów	kością	ani	zakładów	o	to,	jaka	karta	zostanie	wyciągnięta.	Były	za	to	rozgrywki w	 złamańca,	 walki	 płytkokrabów	 i	 –	 co	 dziwne	 –	 zgadywanki.	 To	 była	 kolejna nietypowa	cecha	ludów	vorińskich	–	unikali	otwartego	przewidywania	przyszłości.	W

grze	 w	 złamańca	 były	 rzuty	 i	 losowanie,	 ale	 nie	 zakładali	 się	 o	 wynik.	 Miast	 tego zakładali	się	o	to,	co	zostanie	im	w	ręku	po	rzutach	i	dobieraniu	kart.

Dla	Szetha	takie	rozróżnienie	wydawało	się	bez	znaczenia,	ale	wywarło	ogromny wpływ	 na	 kulturę.	 Nawet	 tutaj,	 w	 najpaskudniejszej	 dzielnicy	 miasta,	 gdzie	 kobiety chodziły	 z	 odkrytymi	 dłońmi,	 a	 mężczyźni	 otwarcie	 omawiali	 zbrodnie,	 nikt	 nie ryzykował	 obrażenia	 Heroldów	 próbą	 zgadywania	 przyszłości.	 Niektórzy	 czuli	 się niezręcznie	 nawet	 z	 przewidywaniem	 arcyburz.	 A	 jednak	 nie	 mieli	 nic	 przeciwko chodzeniu	po	skale	i	używaniu	Burzowego	Światła	jako	źródła	oświetlenia.	Ignorowali duchy	przedmiotów,	które	mieszkały	wokół	nich,	i	jedli	co	chcieli,	kiedy	chcieli.

Dziwne.	 Takie	 dziwne.	 A	 jednak	 tak	 wyglądało	 jego	 życie.	 W	 ostatnim	 czasie Szeth	 zaczął	 kwestionować	 niektóre	 z	 zakazów,	 których	 niegdyś	 tak	 ściśle przestrzegał.	 Jak	 ci	 ludzie	 ze	 wschodu	 mogli	 nie	 chodzić	 po	 skałach?	 W	 ich	 krainach nie	było	gleby.	Jak	mogli	się	poruszać,	nie	stąpając	po	kamieniu?

Niebezpieczne	 myśli.	 Sposób	 życia	 był	 jedynym,	 co	 mu	 pozostało.	 Gdyby

zakwestionował	 szamanizm	 kamieni,	 czy	 później	 zakwestionowałby	 swoją	 naturę

Kłamcy?	 Niebezpieczne,	 niebezpieczne.	 Choć	 morderstwa	 i	 grzechy	 miały	 go	 potępić, przynajmniej	 jego	 dusza	 po	 śmierci	 zostanie	 oddana	 skałom.	 Będzie	 nadal	 istniał.

Karany,	cierpiący,	ale	nie	wygnany	w	nicość.

Lepiej	istnieć	w	cierpieniu	niż	całkiem	zniknąć.

W	lokalu	pojawił	się	sam	Makkak,	na	ramionach	miał	uwieszone	kobiety.	Nie	był

już	wychudzony,	jego	twarz	powoli	zaczynała	robić	się	pulchna,	jak	owoc	dojrzewający

po	 powodzi.	 Zniknęły	 też	 poszarpane	 ubrania	 rzezimieszka,	 zastąpione	 luksusowymi jedwabiami.

Towarzysze	Makkeka	–	ci,	którzy	wraz	z	nim	zabili	Tooka	–	zginęli,	zamordowani

przez	 Szetha	 z	 rozkazów	 Makkeka.	 A	 wszystko,	 by	 ukryć	 tajemnicę	 Kamienia

Przysięgi.	 Dlaczego	 ci	 ludzie	 ze	 wschodu	 tak	 bardzo	 wstydzili	 się	 sposobu,	 w	 jaki panowali	 nad	 Szethem?	 Obawiali	 się,	 że	 ktoś	 ukradnie	 im	 Kamień	 Przysięgi?	 Byli przerażeni,	że	broń,	którą	tak	bezdusznie	się	posługiwali,	obróci	się	przeciwko	nim?

Może	 bał	 się,	 że	 gdyby	 wiedziano,	 jak	 łatwo	 zapanować	 nad	 Szethem,

zniszczyłoby	 to	 ich	 reputację.	 Shin	 podsłuchał	 więcej	 niż	 jedną	 rozmowę	 dotyczącą tajemnicy	 niezwykle	 skutecznego	 osobistego	 strażnika	 Makkeka.	 Jeśli	 istota	 taka	 jak Szeth	służyła	Makkekowi,	to	pan	musiał	być	jeszcze	bardziej	niebezpieczny.

Makkek	 przeszedł	 pod	 miejscem,	 w	 którym	 ukrywał	 się	 Szeth.	 Jedna	 z	 kobiet

roześmiała	się	perliście.	Makkek	spojrzał	na	Szetha	i	zrobił	krótki	gest.	Shin	pochylił

głowę.	Zsunął	się	ze	swojego	miejsca	i	z	łopotem	przesadnie	wielkiego	płaszcza	opadł

na	ziemię.

Przerwano	 gry.	 Mężczyźni,	 zarówno	 pijani,	 jak	 i	 trzeźwi,	 odwrócili	 się	 w	 stronę Szetha,	 a	 gdy	 mijał	 trzech	 mężczyzn	 z	 ogniomchem,	 ich	 palce	 opadły.	 Większość zebranych	 wiedziała,	 jakie	 było	 zadanie	 Szetha	 tego	 wieczoru.	 Do	 Rodowody wprowadził	 się	 pewien	 mężczyzna,	 który	 otworzył	 własną	 jaskinię	 hazardu,	 rzucając wyzwanie	 Makkekowi.	 Najpewniej	 nie	 znał	 reputacji	 widmowego	 skrytobójcy Makkeka.	Cóż,	miał	prawo	być	sceptyczny.	Reputacja	Szetha	nie	była	prawdziwa.

Był	o	wiele	bardziej	niebezpieczny,	niż	sugerowała.

Wyślizgnął	się	z	lokalu,	wspiął	się	po	schodach	do	nieczynnego	sklepu	i	wyszedł

na	 plac.	 Wrzucił	 płaszcz	 i	 maskę	 do	 mijanego	 wozu.	 Płaszcz	 tylko	 hałasował,	 a	 po	 co okrywać	 twarz?	 Był	 jedynym	 Shinem	 w	 mieście.	 Gdyby	 ktoś	 zobaczył	 jego	 oczy, rozpoznałby	 go.	 Zachował	 obcisły	 czarny	 strój	 –	 przebranie	 się	 trwałoby	 o	 wiele	 za długo.

Rodowoda	 była	 największym	 miastem	 w	 okolicy	 –	 Makkek	 szybko	 przerósł

Staplind.	 Teraz	 mówił	 o	 przeprowadzce	 do	 Kolanokolca,	 gdzie	 miejscowy	 właściciel ziemski	 miał	 swoją	 rezydencję.	 Gdyby	 do	 tego	 doszło,	 Szeth	 spędziłby	 całe	 miesiące, brodząc	w	krwi,	systematycznie	odnajdując	i	zabijając	każdego	złodzieja,	rzezimieszka i	szulera,	który	odmawiał	poddania	się	władzy	Makkeka.

Od	 tego	 dzieliły	 go	 miesiące.	 Na	 razie	 był	 intruz	 z	 Rodowody,	 mężczyzna

imieniem	 Gavashaw.	 Szeth	 wędrował	 ulicami	 bez	 Burzowego	 Światła	 i	 Ostrza

Odprysku.	 Liczył,	 że	 naturalna	 zwinność	 i	 ostrożność	 wystarczą,	 by	 nikt	 go	 nie zobaczył.	 Cieszył	 się	 chwilą	 wolności.	 Te	 momenty	 –	 kiedy	 nie	 tkwił	 w	 jednym	 z zadymionych	lokali	Makkeka	–	były	ostatnio	zbyt	rzadkie.

Prześlizgując	 się	 między	 budynkami	 –	 poruszając	 się	 szybko	 w	 ciemnościach,

czując	 wilgotne,	 chłodne	 powietrze	 na	 skórze	 –	 niemal	 czuł,	 że	 jest	 znów	 w Shinovarze.	 Domy	 wokół	 niego	 nie	 były	 z	 bluźnierczego	 kamienia,	 ale	 z	 ziemi	 i	 gliny.

Te	ciche	dźwięki	nie	były	stłumionymi	okrzykami	radości	z	kolejnego	lokalu	Makkeka,

tylko	tętentem	i	rżeniem	dzikich	koni	żyjących	na	równinach.

Ale	 nie.	 W	 Shinovarze	 nigdy	 nie	 czuł	 takiego	 smrodu	 odpadków	 –	 wyjątkowo

zjadliwego,	 gdyż	 pozostawały	 na	 ulicach	 całymi	 tygodniami.	 Nie	 był	 w	 domu.	 W

Dolinie	Prawdy	nie	było	dla	niego	miejsca.

Szeth	 wszedł	 do	 jednej	 z	 bogatszych	 dzielnic	 miasta,	 gdzie	 budynki	 dzieliła większa	 przestrzeń.	 Rodowoda	 leżała	 w	 laicie,	 chroniło	 ją	 wysokie	 urwisko	 na wschodzie.	Gavashaw	arogancko	zamieszkał	w	dużej	rezydencji	we	wschodniej	części miasta.	Należała	do	miejscowego	właściciela	ziemskiego,	którego	łaskami	się	cieszył.

Ziemianin	 usłyszał	 o	 Makkeku	 i	 o	 tym,	 jak	 szybko	 osiągnął	 wysoką	 pozycję	 w półświatku.	 Wsparcie	 rywala	 było	 dobrym	 sposobem,	 by	 odpowiednio	 wcześnie powstrzymać	ekspansję	Makkeka.

Miejscowa	rezydencja	właściciela	ziemskiego	miała	trzy	kondygnacje.	Niewielki,

ale	 starannie	 utrzymany	 ogród	 otaczał	 kamienny	 mur.	 Szeth	 przykucnął.	 Tutaj,	 na obrzeżach	 miasta	 na	 ziemi	 wyrastały	 bulwiaste	 skałopąki.	 Kiedy	 je	 mijał,	 rośliny szeleściły,	cofając	pędy	i	powoli	zamykając	skorupy.

Dotarł	 do	 muru	 i	 przylgnął	 do	 niego.	 Nadeszła	 godzina	 pomiędzy	 pierwszymi

dwoma	 księżycami,	 najmroczniejsza	 część	 nocy.	 Godzina	 nienawiści,	 jak	 nazywał	 ją jego	 lud,	 gdyż	 tylko	 wtedy	 bogowie	 nie	 strzegli	 ludzi.	 Po	 murze	 chodzili	 żołnierze, dobiegał	 stamtąd	 chrzęst	 kroków.	 Gavashaw	 pewnie	 czuł	 się	 bezpieczny	 w	 tym budynku,	wystarczająco	dobrze	zabezpieczonym,	by	zamieszkał	w	nim	jasnooki.

Szeth	 odetchnął,	 napełniając	 się	 Burzowym	 Światłem	 z	 kul	 w	 sakiewce.	 Zaczął

emanować	 blaskiem,	 świetliste	 opary	 unosiły	 się	 z	 jego	 skóry.	 W	 ciemności	 było	 to dobrze	 widoczne.	 Te	 moce	 nie	 powstały	 dla	 skrytobójstwa	 –	 Mocowiązcy	 walczyli	 w świetle	dnia,	przeciwko	nocy,	nie	w	jej	objęciach.

To	 nie	 było	 miejsce	 Szetha.	 Musiał	 bardziej	 się	 postarać,	 żeby	 nikt	 go	 nie zobaczył.

Dziesięć	 uderzeń	 serca	 po	 przejściu	 strażników	 Szeth	 Przywiązał	 się	 do	 muru.

Ten	 kierunek	 stał	 się	 dla	 niego	 dołem,	 dzięki	 czemu	 mógł	 przebiec	 po	 umocnieniach.

Dotarłszy	 na	 szczyt,	 skoczył	 do	 przodu	 i	 na	 krótką	 chwilę	 Przywiązał	 się	 do	 tyłu.

Zrobił	 salto	 nad	 szczytem	 muru,	 po	 czym	 znów	 Przywiązał	 się	 do	 ściany.	 Uderzył

stopami	 o	 kamienie,	 twarzą	 zwrócony	 do	 ziemi.	 Przebiegł	 wzdłuż	 muru	 i	 znów Przywiązał	się	do	dołu.	Spadł	z	wysokości	kilku	stóp.

Ogród	 zdobiła	 łupkokora	 hodowana	 tak,	 by	 tworzyła	 niewielkie	 terasy.	 Szeth

pochylił	 się	 i	 ruszył	 przez	 przypominający	 labirynt	 ogród.	 W	 wejściach	 do	 budynku stali	 strażnicy,	 rozglądający	 się	 w	 blasku	 kul.	 Jakże	 łatwo	 byłoby	 podbiec,	 pochłonąć Burzowe	Światło	i	pogrążyć	ich	w	ciemnościach,	a	następnie	zabić.

Tyle	 że	 Makkek	 nie	 kazał	 mu	 być	 tak	 brutalnym.	 Gavashaw	 miał	 zostać

zamordowany,	 ale	 sposób	 zależał	 od	 Szetha.	 Wybrał	 taki,	 który	 nie	 wymagał	 zabicia strażników.	 Tak	 zawsze	 robił,	 jeśli	 miał	 wybór.	 Dzięki	 temu	 mógł	 zachować	 jeszcze resztki	człowieczeństwa.

Dotarł	do	zachodniej	ściany	rezydencji	i	Przywiązał	się	do	niej,	po	czym	wbiegł	na

dach.	 Był	 długi	 i	 płaski,	 lekko	 opadał	 ze	 wschodu	 na	 zachód	 –	 w	 laicie	 nie	 było	 to niezbędne,	 ale	 ludzie	 wschodu	 postrzegali	 świat	 pod	 kątem	 arcyburz.	 Szeth	 szybko przeszedł	 na	 tył	 budynku,	 gdzie	 niewielka	 kamienna	 kopuła	 nakrywała	 niższą	 część rezydencji.	 Opadł	 na	 nią,	 a	 Burzowe	 Światło	 emanowało	 z	 jego	 ciała.	 Przezroczyste, świetliste,	nieskalane.	Jak	duch	ognia	płonącego	w	jego	wnętrzu,	pochłaniającego	jego duszę.

W	mroku	przyzwał	Ostrze	Odprysku	i	wyciął	otwór	w	kopule,	ustawiając	Ostrze

pod	 takim	 kątem,	 że	 kawał	 kamienia	 nie	 wpadł	 do	 środka.	 Wyciągnął	 wolną	 rękę	 i napełnił	 kamienny	 krąg	 Światłem,	 Przywiązując	 je	 w	 stronę	 północno-zachodniej części	 nieba.	 Przywiązywanie	 przedmiotu	 do	 tak	 dalekiego	 miejsca	 było	 możliwe,	 ale niedokładne,	jak	próba	wystrzelenia	strzały	na	wielką	odległość.

Cofnął	 się,	 gdy	 kamienny	 krąg	 wyrwał	 się	 i	 spadł	 w	 powietrze,	 ciągnąc	 za	 sobą Burzowe	Światło.	Uniósł	się	w	stronę	plam	odległych	gwiazd.	Szeth	wskoczył	w	otwór i	 natychmiast	 Przywiązał	 się	 do	 sklepienia.	 Obrócił	 się	 w	 powietrzu	 i	 wylądował	 na wewnętrznej	 powierzchni	 kopuły,	 tuż	 przy	 otworze,	 który	 wyciął.	 Z	 tej	 perspektywy stał	 na	 dnie	 gigantycznej	 kamiennej	 misy	 z	 otworem	 wyciętym	 na	 samym	 dnie,	 przez który	widział	gwiaździste	niebo	poniżej.

Przeszedł	po	boku	misy,	Przywiązując	się	do	prawej.	Bardzo	szybko	znalazł	się	na

podłodze	 i	 teraz,	 po	 zmianie	 orientacji,	 nad	 jego	 głową	 wznosiła	 się	 kopuła.	 Usłyszał

dochodzący	 z	 dużej	 odległości	 słaby	 trzask	 –	 kawał	 kamienia	 po	 wyczerpaniu

Burzowego	Blasku	spadł	z	powrotem	na	ziemię.	Wycelował	go	poza	miasto	i	mógł	mieć

tylko	nadzieję,	że	nie	doprowadził	do	przypadkowej	śmierci.

Strażnicy	 musieli	 być	 teraz	 rozproszeni,	 szukali	 źródła	 odległego	 huku.	 Szeth odetchnął	 głęboko,	 opróżniając	 kolejną	 sakiewkę	 klejnotów.	 Światło	 wypływające	 z niego	stało	się	jaśniejsze,	mógł	w	jego	blasku	rozejrzeć	się	po	pomieszczeniu.

Jak	 przypuszczał,	 było	 puste.	 Była	 to	 rzadko	 używana	 sala	 bankietowa,	 z

wygasłymi	paleniskami,	stołami	i	ławami.	Powietrze	było	nieruchome	i	zatęchłe.	Jak	w

grobowcu.	 Szeth	 pośpieszył	 do	 drzwi	 i	 wsunął	 Ostrze	 między	 nie	 a	 futrynę,

przecinając	 zasuwę.	 Otworzył	 drzwi.	 Emanujące	 z	 niego	 Burzowe	 Światło	 oświetliło ciemny	korytarz.

Na	 początku	 służby	 Makkekowi	 Szeth	 starał	 się	 nie	 używać	 Ostrza	 Odprysku.

Jednak	w	miarę,	jak	jego	zadania	stawały	się	coraz	trudniejsze,	musiał	po	nie	sięgnąć, by	uniknąć	niepotrzebnego	zabijania.	W	pogłoskach	na	jego	temat	zaczęły	się	pojawiać otwory	wycięte	w	kamieniu	i	trupy	z	wypalonymi	oczami.

Makkek	zaczynał	wierzyć	w	te	plotki.	Nie	zażądał	jeszcze,	by	Szeth	oddał	Ostrze

–	 gdyby	 tak	 zrobił,	 odkryłby	 drugą	 rzecz,	 której	 Szethowi	 nie	 wolno	 było	 zrobić.

Musiał	 nosić	 Ostrze	 aż	 do	 śmierci,	 po	 niej	 zaś	 szamani	 kamienia	 odebraliby	 je	 temu, kto	go	zabił.

Przechodził	 korytarzami.	 Nie	 przejmował	 się,	 że	 Makkek	 mógłby	 mu	 odebrać

Ostrze,	 ale	 martwiła	 go	 zuchwałość	 władcy	 półświatka.	 Im	 większe	 sukcesy	 odnosił

Szeth,	 tym	 bardziej	 bezczelny	 robił	 się	 Makkek.	 Ciekawe,	 kiedy	 przestanie

wykorzystywać	 Shina	 do	 zabijania	 pomniejszych	 rywali,	 a	 wyśle	 go,	 żeby	 zabijał

Odpryskowych	 lub	 potężnych	 jasnookich.	 Ciekawe,	 kiedy	 ktoś	 zauważy	 związek.





Skrytobójca	 Shin	 z	 Ostrzem	 Odprysku,	 zdolny	 do	 niezwykłych	 wyczynów	 i

doskonałego	ukrywania	się?	Czy	to	może	niesławny	Skrytobójca	w	Bieli?	Makkek	mógł

odciągnąć	 króla	 Alethich	 i	 arcyksiążąt	 od	 wojny	 na	 Strzaskanych	 Równinach	 i sprowadzić	 ich	 do	 Jah	 Keved.	 Zginęłyby	 wtedy	 tysiące.	 Krew	 lałaby	 się	 jak	 deszcz podczas	arcyburzy	–	gęsty,	wszechobecny,	niszczycielski.

Pochylony,	 biegł	 korytarzem,	 trzymając	 Ostrze	 Odprysku	 w	 odwrotnym	 chwycie,

wyciągnięte	 za	 plecami.	 Dziś	 przynajmniej	 miał	 zabić	 człowieka,	 który	 zasługiwał	 na swój	 los.	 Czy	 korytarze	 nie	 były	 zbyt	 ciche?	 Szeth	 nie	 widział	 żywej	 duszy	 od	 czasu, gdy	 opuścił	 dach.	 Czy	 Gavashaw	 mógł	 być	 na	 tyle	 głupi,	 by	 umieścić	 wszystkich strażników	na	zewnątrz,	pozostawiając	swoje	komnaty	bez	ochrony?

Na	 końcu	 krótkiego	 korytarza	 znajdowały	 się	 drzwi	 do	 komnat	 pana,	 ciemne	 i niestrzeżone.	Podejrzane.

Szeth	 podkradł	 się	 do	 drzwi	 i	 nasłuchiwał.	 Nic.	 Zawahał	 się,	 spojrzał	 w	 bok.

Szeroka	 klatka	 schodowa	 prowadziła	 na	 piętro.	 Podbiegł	 do	 niej	 i	 za	 pomocą	 Ostrza odciął	 drewnianą	 gałkę	 od	 słupka	 poręczy.	 Miała	 wielkość	 niedużego	 melona.	 Kilka pociągnięć	 Ostrza	 i	 odciął	 z	 wiszącej	 na	 oknie	 zasłony	 kawałek	 tkaniny	 wielkości płaszcza.	 Wrócił	 do	 drzwi	 i	 napełnił	 drewnianą	 kulę	 Burzowym	 Światłem, Podstawowym	Wiązaniem	kierując	ją	na	zachód,	do	przodu.

Przeciął	 zasuwę	 między	 skrzydłami	 drzwi	 i	 ostrożnie	 otworzył	 jedno.	 Komnata

była	ciemna.	Czyżby	Gavashaw	wyszedł?	Dokąd	miałby	pójść?	Miasto	jeszcze	nie	było

dla	niego	bezpieczne.

Szeth	 umieścił	 drewnianą	 kulę	 pośrodku	 zasłony,	 po	 czym	 uniósł	 ją	 i	 puścił.

Poleciała	 naprzód,	 w	 stronę	 przeciwległej	 ściany.	 Owinięta	 tkaniną,	 przypominała nieco	człowieka	w	płaszczu,	który	pochylony	biegł	przez	pokój.

Nie	 zaatakowali	 jej	 żadni	 ukryci	 strażnicy.	 Przynęta	 odbiła	 się	 od	 zamkniętego okna	i	zawisła	na	ścianie.	Nadal	emanowała	Burzowym	Światłem.

Ten	 blask	 oświetlał	 niewielki	 stolik,	 na	 którym	 coś	 leżało.	 Szeth	 zmrużył	 oczy, próbując	 ocenić,	 co	 to	 jest.	 Ostrożnie	 podszedł	 bliżej,	 wślizgnął	 się	 do	 środka,	 coraz bliżej	stolika.

Tak.	 Przedmiotem	 na	 stole	 była	 głowa.	 Miała	 rysy	 Gavashawa.	 Cienie	 rzucane

przez	Burzowe	światło	czyniły	makabryczną	twarz	jeszcze	bardziej	przerażająca.	Ktoś

był	szybszy	od	Szetha.

–	Szeth-syn-Neturo	–	powiedział	ktoś.

Szeth	 odwrócił	 się,	 zawirował	 Ostrzem	 Odprysku	 i	 przyjął	 pozycję	 obronną.	 Po drugiej	stronie	komnaty	stała	postać	ukryta	w	cieniu.

–	 Kim	 jesteś?	 –	 spytał	 Szeth,	 a	 otaczająca	 go	 aureola	 Burzowego	 Światła

pojaśniała,	kiedy	przestał	wstrzymywać	oddech.

–	 Zadowolony	 jesteś,	 Szeth-synu-Neturo?	 –	 Głos	 był	 męski	 i	 głęboki.	 Co	 to	 za akcent?	 Ten	 mężczyzna	 nie	 był	 Vedeńczykiem.	 Może	 Alethim?	 –	 Zadowolony	 jesteś	 z trywialnych	 zbrodni?	 Zabijania	 o	 pozbawione	 znaczenia	 terytorium	 w	 zapadłych górniczych	wioskach?

Szeth	nie	odpowiedział.	Rozejrzał	się	po	pomieszczeniu,	szukając	ruchu	w	innych

cieniach.	Zdawało	się,	że	nic	się	tam	nie	kryje.

–	 Obserwowałem	 cię	 –	 kontynuował	 nieznajomy.	 –	 Wysyłano	 cię,	 byś	 zastraszał

sklepikarzy.	 Zabijałeś	 rzezimieszków	 tak	 mało	 znaczących,	 że	 nawet	 władze	 ich ignorowały.	 Pokazywano	 cię,	 by	 robić	 wrażenie	 na	 dziwkach,	 jakby	 były	 jasnookimi damami	wysokiego	rodu.	Cóż	za	marnotrawstwo.

–	Robię,	co	mi	każe	pan.

–	Jesteś	trwoniony	–	powiedział	mężczyzna.	–	Nie	zostałeś	stworzony	do	drobnych

wymuszeń	 i	 morderstw.	 Wykorzystywanie	 ciebie	 w	 taki	 sposób	 to	 jak	 zaprzężenie ryshadyjskiego	do	starego	wozu	albo	jak	użycie	najlepszego	pergaminu	do	rozpalenia ognia	 pod	 balią	 z	 praniem.	 To	 zbrodnia.	 Jesteś	 dziełem	 sztuki,	 Szeth-synu-Neturo, bogiem.	A	Makkek	każdego	dnia	obrzuca	cię	łajnem.

–	Kim	jesteś?	–	powtórzył	Szeth.

–	Kimś,	kto	podziwia	sztukę.

–	 Nie	 nazywaj	 mnie	 imieniem	 ojca	 –	 stwierdził	 Szeth.	 –	 Nie	 należy	 go	 kalać skojarzeniem	ze	mną.

Kuli	na	ścianie	wreszcie	skończyło	się	Burzowe	Światło	i	opadła	na	podłogę,	lecz

zasłona	stłumiła	hałas.

–	 Dobrze	 –	 powiedziała	 postać.	 –	 Ale	 nie	 buntujesz	 się	 przeciwko

wykorzystywaniu	twoich	zdolności	do	błahych	spraw?	Czy	nie	zostałeś	stworzony	dla

wielkości?

–	W	zabijaniu	nie	ma	wielkości	–	odparł	Szeth.	–	Mówisz	jak	 kukori.	Wielcy	ludzie tworzą	 żywność	 i	 ubiory.	 Temu,	 kto	 dodaje,	 należy	 się	 szacunek.	 Ja	 jestem	 tym,	 który odbiera.	 Zabijając	 ludzi	 takich	 jak	 ci,	 mogę	 przynajmniej	 udawać,	 że	 robię	 coś dobrego.

–	I	to	mówi	człowiek,	który	prawie	zniszczył	największe	królestwo	na	Rosharze?

–	To	mówi	człowiek,	który	popełnił	jedną	z	najohydniejszych	zbrodni	na	Rosharze

–	poprawił	Szeth.

Postać	prychnęła.

–	To,	co	zrobiłeś,	to	wietrzyk	w	porównaniu	z	burzą	zabijania,	jakiej	dopuszczają

się	 Odpryskowi	 każdego	 dnia	 na	 polu	 bitwy.	 A	 to	 jest	 wietrzyk	 w	 porównaniu	 z nawałnicą,	do	jakiej	ty	jesteś	zdolny.

Szeth	odwrócił	się,	by	odejść.

–	Gdzie	idziesz?	–	spytała	postać.

–	Gavashaw	nie	żyje.	Muszę	wrócić	do	swojego	pana.

Coś	 uderzyło	 w	 podłogę.	 Szeth	 obrócił	 się.	 Postać	 upuściła	 coś	 okrągłego	 i ciężkiego.	Potoczyło	się	w	stronę	Szetha.

Kolejna	głowa.	Zatrzymała	się	na	boku.	Szeth	zamarł,	gdy	rozpoznał	rysy.	Pulchne

policzki	plamiła	krew,	martwe	oczy	były	szeroko	otwarte.	Makkek.

–	Jak?	–	spytał	Szeth.

–	Zabiliśmy	go	chwilę	po	tym,	jak	opuściłeś	jaskinię	hazardu.

–	My?

–	Słudzy	twojego	nowego	pana.

–	Mój	Kamień	Przysięgi?

Postać	 otworzyła	 dłoń,	 ukazując	 klejnot	 zawieszony	 na	 łańcuszku	 owiniętym

wokół	 palców.	 Obok	 niego	 leżał	 oświetlony	 jego	 blaskiem	 Kamień	 Przysięgi	 Szetha.

Twarz	postaci	była	ciemna;	nieznajomy	nosił	maskę.

Szeth	odesłał	Ostrze	Odprysku	i	ukląkł.

–	Jakie	są	twoje	rozkazy?

–	Na	stole	jest	lista	–	powiedział	mężczyzna,	zaciskając	dłoń	i	ukrywając	Kamień

Przysięgi.	–	Takie	są	życzenia	naszego	pana.

Szeth	wstał	i	podszedł.	Obok	głowy,	spoczywającej	na	tacy,	na	której	zebrała	się

krew,	 leżał	 arkusz	 papieru.	 Wziął	 ją,	 a	 jego	 Burzowe	 Światło	 oświetliło	 dwa	 tuziny imion	zapisanych	pismem	wojowników	jego	ojczyzny.	Obok	niektórych	znajdowała	się notatka	dotycząca	sposobu,	w	jaki	mieli	zostać	zabici.

Na	Chluby,	pomyślał	Szeth.

–	 To	 najpotężniejsi	 ludzie	 na	 świecie!	 Sześciu	 arcyksiążąt?	 Gerontarcha	 Selay?

Król	Jah	Keved?

–	 Najwyższy	 czas,	 byś	 przestał	 marnować	 swój	 talent	 –	 powiedziała	 postać,

podeszła	do	przeciwległej	ściany	i	położyła	na	niej	dłoń.

–	 To	 wywoła	 chaos	 –	 wyszeptał	 Szeth.	 –	 Konflikty	 wewnętrzne.	 Wojnę.

Zamieszanie	i	cierpienie,	jakiego	nie	znał	świat.

Klejnot	 na	 dłoni	 mężczyzny	 zamigotał.	 Ściana	 zniknęła,	 zmieniła	 się	 w	 dym.

Dusznik.

Mroczna	postać	odwróciła	głowę	w	stronę	Szetha.

–	W	rzeczy	samej.	Nasz	pan	każe,	byś	wykorzystał	taktykę	podobną	do	tej,	którą

tak	 skutecznie	 zastosowałeś	 przed	 laty	 w	 Alethkarze.	 Kiedy	 skończysz,	 otrzymasz dalsze	rozkazy.

Nieznajomy	wyszedł	przez	otwór,	pozostawiając	przerażonego	Szetha.	To	był	jego

koszmar.	 Znaleźć	 się	 w	 rękach	 ludzi,	 którzy	 rozumieli	 jego	 zdolności	 i	 mieli	 ambicje, by	 je	 właściwie	 wykorzystać.	 Przez	 jakiś	 czas	 stał	 w	 milczeniu,	 długo	 po	 tym,	 jak wyczerpało	się	jego	Burzowe	Światło.

Następnie	 z	 szacunkiem	 złożył	 listę.	 Był	 zaskoczony,	 że	 ręce	 miał	 tak	 spokojne.

Powinien	się	trząść.

Wkrótce	bowiem	miał	się	zatrząść	cały	świat.





Część	trzecia

Umierając

Kaladin	•	Shallan





Ci	 z	 popiołu	 i	 ognia,	 którzy	 zabijali	 jak	 chmara,	 niepowstrzymani	 przed	 obliczem Heroldów.

Znalezione	w	Masly,	s.	337.	Potwierdzają	Coldwin	i	Hasavah

„Wydaje	 się,	 że	 szybko	 wkradasz	 się	 w	 łaski	 Jasnah”,	 napisała	 łączotrzcina.	 „Ile jeszcze	minie	czasu,	nim	uda	ci	się	dokonać	podmiany?”.

Shallan	 skrzywiła	 się,	 przekręcając	 klejnot	 na	 trzcinie.	 „Nie	 wiem”,	 odpisała.

„Jasnah	bardzo	pilnie	strzeże	Dusznika,	jak	można	się	było	spodziewać.	Nosi	go	przez

cały	dzień.	W	nocy	zamyka	go	w	sejfie,	a	klucz	wiesza	na	szyi”.

Przekręciła	klejnot	i	zaczekała	na	odpowiedź.	Znajdowała	się	w	swojej	komnacie,

niewielkim,	 wykutym	 w	 skale	 pomieszczeniu	 w	 apartamentach	 Jasnah.	 Jej	 kwatera była	skromna	–	jedyne	wyposażenie	stanowiły	niewielkie	łóżko,	stolik	nocny	i	biurko.

Ubrania	 pozostały	 w	 skrzyni,	 w	 której	 je	 przywiozła.	 Podłogi	 nie	 zdobił	 dywan,	 nie było	 też	 żadnych	 okien,	 komnaty	 bowiem	 znajdowały	 się	 wewnątrz	 kharbranckiego Konklawe,	które	wykuto	pod	ziemią.

„To	utrudnia	sprawę”,	napisała	trzcina.	Tekst	zapisywała	Eylita	–	narzeczona	Nan

Balata	–	ale	w	pokoju	w	Jah	Keved	z	pewnością	znajdowali	się	wszyscy	trzej	pozostali

przy	życiu	bracia	Shallan,	i	wszyscy	brali	udział	w	rozmowie.

„Spodziewam	 się,	 że	 zdejmuje	 go	 do	 kąpieli”,	 napisała	 Shallan.	 „Kiedy	 zaufa	 mi wystarczająco,	 być	 może	 zacznie	 mnie	 wykorzystywać	 jako	 łaziebną.	 Wtedy	 może pojawić	się	okazja”.

„To	dobry	plan”,	napisała	trzcina.	„Nan	Balat	chce,	żebym	podkreśliła,	że	bardzo

nam	 przykro,	 że	 cię	 do	 tego	 zmuszamy.	 Musi	 ci	 być	 ciężko.	 Na	 tak	 długo	 opuściłaś dom”.

Ciężko?	Shallan	uniosła	trzcinę,	lecz	się	zawahała.

Tak,	 było	 ciężko.	 Ciężko	 nie	 zakochać	 się	 w	 wolności,	 ciężko	 nie	 dać	 się

pochłonąć	 badaniom.	 Minęły	 zaledwie	 dwa	 miesiące,	 od	 kiedy	 przekonała	 Jasnah,	 by przyjęła	ją	jako	swoją	podopieczną,	a	już	czuła	się	o	połowę	mniej	nieśmiała	i	dwa	razy bardziej	pewna	siebie.

Najtrudniejsza	była	świadomość,	że	to	się	wkrótce	skończy.	Przybycie	na	nauki	do Kharbranthu	było	bez	wątpienia	najcudowniejszym	wydarzeniem	w	jej	życiu.

„Poradzę	 sobie”,	 napisała.	 „To	 wasze	 życie	 jest	 ciężkie,	 musicie	 zajmować	 się sprawami	rodu.	Jak	wam	idzie?”.

Minęła	 chwila,	 nim	 odpowiedzieli.	 „Kiepsko”,	 napisała	 w	 końcu	 Eylita.	 „Zbliża się	czas	płatności	długów	twojego	ojca,	a	Wikim	z	trudem	odwraca	uwagę	wierzycieli.

Arcyksiążę	niedomaga	i	wszyscy	chcą	wiedzieć,	jakie	stanowisko	przyjmuje	nasz	ród	w

kwestii	dziedziczenia.	Ostatnie	kamieniołomy	się	wyczerpują.	Jeśli	wyjdzie	na	jaw,	że nie	mamy	już	zasobów,	będzie	bardzo	źle”.

Shallan	się	skrzywiła.	„Ile	jeszcze	mam	czasu?”.

„W	 najlepszym	 wypadku	 kilka	 miesięcy”	 przekazał	 Nan	 Balat	 przez	 swoją

narzeczoną.	„Zależy	od	tego,	ile	wytrzyma	arcyksiążę	i	czy	ktokolwiek	zorientuje	się, dlaczego	 Asha	 Jushu	 wyprzedaje	 nasze	 rzeczy”.	 Jushu	 był	 najmłodszym	 z	 braci, niewiele	 starszym	 od	 Shallan.	 Jego	 dawne	 upodobanie	 do	 hazardu	 teraz	 im	 się przydało.	 Przez	 lata	 okradał	 ojca	 i	 sprzedawał	 skradzione	 rzeczy,	 żeby	 spłacić	 długi.

Udawał,	 że	 nadal	 to	 robi,	 ale	 przynosił	 pieniądze,	 żeby	 pomóc	 rodzinie.	 Był	 dobrym człowiekiem,	 mimo	 nałogu.	 A	 jeśli	 wziąć	 pod	 uwagę	 okoliczności,	 nie	 można	 go obarczać	winą	za	to,	co	robił.	Żadnego	z	nich	nie	można	obwiniać.

„Wikim	sądzi,	że	jeszcze	przez	jakiś	czas	uda	mu	się	powstrzymywać	wszystkich.

Ale	 nasza	 sytuacja	 robi	 się	 rozpaczliwa.	 Im	 szybciej	 powrócisz	 z	 Dusznikiem,	 tym lepiej”.

Shallan	 zawahała	 się,	 po	 czym	 napisała:	 „Mam	 pewność,	 że	 to	 najlepsze

rozwiązanie?	Może	po	prostu	powinniśmy	poprosić	Jasnah	o	pomoc?”.

„Sądzisz,	 że	 zareaguje	 na	 to	 pozytywnie?”	 odpisali.	 „Pomoże	 nieznanemu	 i

nielubianemu	vedeńskiemu	rodowi?	Dotrzyma	naszych	tajemnic?”.

Pewnie	 nie.	 Choć	 w	 Shallan	 wzrastało	 przekonanie,	 że	 reputacja	 Jasnah	 jest

przesadzona,	kobieta	miała	w	sobie	rys	bezwzględności.	Nie	porzuci	swoich	ważnych

badań,	by	pomóc	rodzinie	Shallan.

Sięgnęła	 po	 trzcinę,	 by	 odpowiedzieć,	 ale	 ta	 znów	 zaczęła	 pisać.	 „Shallan”, napisała.	 „Z	 tej	 strony	 Nan	 Balat,	 odesłałem	 pozostałych.	 Zostałem	 tylko	 z	 Eylitą.

Musisz	coś	wiedzieć.	Luesh	nie	żyje”.

Shallan	zamrugała,	zaskoczona.	Luesh,	zarządca	jej	ojca,	był	jedynym,	który	umiał

się	posługiwać	Dusznikiem.	Shallan	i	jej	bracia	postanowili	mu	zaufać,	jako	jednemu	z nielicznych.

„Co	się	stało?”	–	spytała,	nałożywszy	czysty	arkusz	papieru.

„Umarł	we	śnie	i	nie	ma	powodu	podejrzewać,	że	został	zabity.	Ale	kilka	tygodni

po	 jego	 odejściu	 odwiedzili	 nas	 pewni	 mężczyźni,	 utrzymujący,	 że	 są	 przyjaciółmi naszego	ojca.	W	rozmowie	ze	mną	dali	mi	do	zrozumienia,	że	wiedzą	o	Duszniku	ojca,	i dość	dobitnie	zasugerowali,	że	mam	im	go	zwrócić”.

Shallan	 zmarszczyła	 czoło.	 Wciąż	 nosiła	 zniszczony	 Dusznik	 ojca	 w	 bezpiecznej sakiewce	w	rękawie.	„Zwrócić	go?”	–	napisała.

„Rzeczywiście,	nigdy	się	nie	dowiedzieliśmy,	skąd	miał	go	ojciec”,	przekazał	Nan

Balat.	 „Shallan,	 on	 był	 w	 coś	 zamieszany.	 Te	 mapy,	 rzeczy,	 o	 których	 mówił	 Luesh,	 a teraz	 to.	 Wciąż	 udajemy,	 że	 ojciec	 żyje,	 i	 od	 czasu	 do	 czasu	 dostaje	 listy	 od	 innych jasnookich,	 w	 których	 wspomniane	 są	 niejasne	 »plany«.	 Sądzę,	 że	 miał	 zamiar spróbować	zostać	arcyksięciem.	A	wspierały	go	w	tym	potężne	siły.

Ci	mężczyźni,	którzy	przyszli,	byli	niebezpieczni,	Shallan.	Typ	ludzi,	których	nie

należy	 złościć.	 Kimkolwiek	 są,	 przypuszczam,	 że	 dali	 go	 Ojcu,	 żeby	 mógł	 dorobić	 się majątku	i	ubiegać	się	o	sukcesję.	Wiedzą,	że	nie	żyje.

Wierzę,	 że	 jeśli	 nie	 oddamy	 im	 działającego	 Dusznika,	 wszyscy	 możemy	 znaleźć się	 w	 poważnym	 niebezpieczeństwie.	 Musisz	 przywieźć	 nam	 fabrial	 Jasnah,	 a	 my oddamy	 go	 tym	 ludziom.	 Shallan,	 musi	 ci	 się	 powieść.	 Odnosiłem	 się	 do	 tego	 planu	 z wahaniem,	kiedy	go	zaproponowałaś,	ale	inne	rozwiązania	szybko	nikną”.

Shallan	 przeszedł	 dreszcz.	 Przeczytała	 te	 akapity	 kilka	 razy,	 po	 czym	 napisała:

„Jeśli	Luesh	nie	żyje,	to	nie	wiemy,	jak	używać	Dusznika.	To	problem”.

„Wiem”,	 przekazał	 Nan	 Balat.	 „Zobacz,	 czy	 uda	 ci	 się	 w	 tym	 zorientować.	 To niebezpieczne,	Shallan.	Wiem.	Przepraszam”.

Odetchnęła	głęboko.	„Trzeba	to	zrobić”,	napisała.

„Zaczekaj”,	 przekazał	 Nan	 Balat.	 „Chciałem	 ci	 coś	 pokazać.	 Czy	 kiedykolwiek

widziałaś	 ten	 symbol?”.	 Szkic,	 który	 pojawił	 się	 po	 chwili,	 wyglądał	 prymitywnie.

Eylita	nie	była	wielką	artystką.	Na	szczęście,	był	prosty	–	trzy	romby	tworzące	razem dziwny	wzór.

„Nigdy	go	nie	widziałam”,	napisała	Shallan.	„Dlaczego	pytasz?”.

„Luesh	 miał	 wisiorek	 z	 tym	 symbolem”,	 napisał	 Nan	 Balat.	 „Znaleźliśmy	 go	 na jego	 ciele.	 A	 jeden	 z	 mężczyzn,	 którzy	 przyszli	 po	 Dusznik,	 miał	 ten	 sam	 wzór wytatuowany	na	dłoni,	u	nasady	kciuka”.

„Interesujące”,	napisała	Shallan.	„Czyli	Luesh…”.

„Tak”,	odpisał	Nan	Balat.	„Wbrew	temu,	co	twierdził,	sądzę,	że	był	jednym	z	tych,

którzy	 dostarczyli	 ojcu	 Dusznik.	 Luesh	 był	 w	 to	 zamieszany,	 być	 może	 jako	 łącznik między	 ojcem	 i	 ludźmi,	 którzy	 go	 wspierali.	 Próbowałem	 zasugerować,	 że	 mogliby zacząć	 wspierać	 mnie,	 ale	 mężczyźni	 tylko	 się	 zaśmiali.	 Nie	 zostali	 dłużej	 ani	 nie podali	określonego	terminu	zwrotu	Dusznika.	Wątpię,	by	zadowolił	ich	zepsuty”.

Shallan	 zacisnęła	 wargi.	 „Balacie,	 czy	 pomyślałeś,	 że	 ryzykujemy	 wojnę?	 Jeśli wyjdzie	na	jaw,	że	ukradliśmy	alethyjski	Dusznik…”.

„Nie,	nie	będzie	wojny”,	odpisał	Nan	Balat.	„Król	Hanavanar	po	prostu	odda	nas

Alethim,	a	ci	stracą	nas	za	kradzież”.

„To	cudownie	uspokajające,	Balacie”,	odpisała.	„Dziękuję	ci	ogromnie”.

„Nie	 ma	 za	 co.	 Musimy	 liczyć,	 że	 Jasnah	 nie	 uświadomi	 sobie,	 że	 zabrałaś

Dusznik.	Wydaje	się	prawdopodobne,	że	założy,	iż	sama	go	popsuła”.

Shallan	westchnęła.	„Być	może”.

„Uważaj	na	siebie”,	przekazał	Nan	Balat.

„Ty	też”.

I	skończyło	się.	Odstawiła	łączotrzcinę	na	bok,	po	czym	przeczytała	całą	rozmowę

raz	 jeszcze,	 zapamiętując	 ją.	 Następnie	 zmięła	 kartki	 i	 przeszła	 do	 salonu	 Jasnah.

Kobiety	 nie	 było	 –	 rzadko	 przerywała	 swoje	 badania	 –	 więc	 Shallan	 spaliła	 zapis rozmowy	w	kominku.	Stała	przez	dłuższą	chwilę,	wpatrując	się	w	ogień.	Martwiła	się.

Nan	Balat	był	kompetentny,	ale	wszyscy	nosili	blizny	pozostawione	przez	życie,	które

prowadzili	wcześniej.	Nie	mogli	zaufać	żadnym	skrybom	poza	Eylitą,	a	ona…	cóż,	była

niezmiernie	sympatyczna,	ale	niezbyt	bystra.

Shallan	z	westchnieniem	wyszła	z	salonu	i	powróciła	do	swoich	badań.	Nie	tylko

pomagały	 jej	 zapomnieć	 o	 problemach,	 ale	 Jasnah	 irytowała	 się,	 jeśli	 jej	 podopieczna zwlekała	zbyt	długo.

*

Pięć	godzin	później	Shallan	zastanawiała	się,	czemu	była	tak	gorliwa.

Cieszyła	 się	 z	 okazji	 prowadzenia	 badań.	 Ale	 ostatnio	 Jasnah	 zmusiła	 ją	 do studiowania	historii	alethyjskiej	monarchii.	Nie	był	to	najbardziej	interesujący	temat.

Jej	 znudzenie	 potęgował	 jeszcze	 fakt,	 że	 zmuszona	 była	 czytać	 księgi	 zawierające poglądy,	które	uważała	za	absurdalne.

Siedziała	 w	 alkowie	 Jasnah	 w	 Zasłonie.	 Potężna	 ściana	 świateł,	 alków	 i

tajemniczych	 badaczy	 już	 nie	 budziła	 w	 niej	 respektu.	 Z	 dnia	 na	 dzień	 czuła	 się	 tu swobodniej	i	bardziej	swojsko.	W	tej	chwili	była	sama.

Przetarła	oczy	swobodną	dłonią	i	zamknęła	księgę.

–	Naprawdę	–	mruknęła	–	zaczynam	nienawidzić	alethyjskiej	monarchii.

–	 Zaiste?	 –	 zapytał	 ktoś	 spokojnie	 za	 jej	 plecami.	 Wkrótce	 ukazała	 się	 Jasnah	 w gładkiej	 fioletowej	 sukni,	 a	 za	 nią	 parshmeński	 tragarz	 ze	 stertą	 książek.	 –	 Spróbuję nie	traktować	tego	osobiście.

Shallan	skrzywiła	się,	po	czym	na	jej	twarzy	pojawił	się	rumieniec.

–	Nie	miałam	na	myśli	jednostek,	jasności	Jasnah.	Chodziło	mi	o	kategorię.

Jasnah	 z	 wdziękiem	 zajęła	 swoje	 miejsce	 w	 alkowie.	 Uniosła	 brew,	 zerkając	 na Shallan,	po	czym	gestem	kazała	parshmenowi	postawić	ciężar.

Dziewczyna	wciąż	uważała	swoją	mentorkę	za	tajemnicę.	Czasem	robiła	wrażenie

surowej	 uczonej	 zirytowanej	 uwagami	 podopiecznej.	 Kiedy	 indziej	 spod	 szorstkiej fasady	wyzierało	cierpkie	poczucie	humoru.	Tak	czy	inaczej,	Shallan	odkryła,	że	czuje się	niezwykle	swobodnie	w	obecności	starszej	kobiety.	Jasnah	zachęcała	ją,	by	mówiła swobodnie,	co	dziewczyna	przyjęła	z	dużą	radością.

–	Twój	wybuch	sugeruje,	że	temat	zaczyna	cię	męczyć	–	powiedziała	Jasnah,	która

po	 odejściu	 parshmena	 zaczęła	 przeglądać	 woluminy.	 –	 Wyraziłaś	 zainteresowanie zostaniem	uczoną.	Cóż,	musisz	zrozumieć,	że	na	tym	właśnie	polega	nauka.

–	 Czytanie	 kolejnych	 argumentów	 ludzi,	 którzy	 nie	 przyjmują	 do	 wiadomości

żadnych	innych	punktów	widzenia?

–	Są	pewni	siebie.

–	 Nie	 jestem	 ekspertką	 w	 dziedzinie	 pewności	 siebie,	 jasności	 –	 powiedziała Shallan,	 unosząc	 tom	 i	 obrzucając	 go	 krytycznym	 spojrzeniem.	 –	 Ale	 wierzę,	 że umiałabym	 ją	 rozpoznać,	 gdybym	 się	 na	 nią	 natknęła.	 Nie	 sądzę,	 że	 to	 dobre określenie	 na	 książki	 takie	 jak	 ta	 autorstwa	 Mederii.	 Oni	 wydają	 mi	 się	 bardziej zarozumiali	 niż	 pewni	 siebie.	 –	 Westchnęła,	 odłożyła	 wolumin.	 –	 Szczerze	 mówiąc, „zarozumiały”	 nie	 wydaje	 mi	 się	 właściwym	 określeniem.	 Nie	 jest	 wystarczająco dokładne.

–	A	jak	brzmiałoby	odpowiednie	słowo?

–	Nie	wiem.	Może	„zanierozumiały”.

Jasnah	uniosła	brew.

–	 To	 oznacza	 bycie	 dwa	 razy	 bardziej	 pewnym	 siebie	 od	 kogoś,	 kto	 jest	 jedynie zarozumiały	 –	 wyjaśniła	 Shallan	 –	 choć	 zna	 się	 jedynie	 jedną	 dziesiątą	 niezbędnych faktów.

Jej	słowa	wywołały	słaby	uśmiech	na	twarzy	Jasnah.

–	 To,	 czemu	 się	 tak	 przeciwstawiasz,	 zwane	 jest	 Ruchem	 Pewności,	 Shallan.	 Ta „zanierozumiałość”	to	środek	literacki.	Uczeni	celowo	przesadzają.

–	Ruch	Pewności?	–	powtórzyła	Shallan,	unosząc	jedną	z	książek.	–	Mogłabym	za

nim	stanąć.

–	Ach	tak?

–	Owszem.	W	takiej	pozycji	o	wiele	łatwiej	wbić	mu	nóż	w	plecy.

Znów	uniesienie	brwi.	Shallan	mówiła	więc	dalej,	już	bardziej	poważnie.

–	 Przypuszczam,	 że	 mogę	 zrozumieć	 taki	 środek,	 jasności,	 ale	 autorki	 tych	 ksiąg dotyczących	śmierci	króla	Gavilara,	które	od	was	dostałam,	bronią	swoich	tez	w	coraz bardziej	 irracjonalny	 sposób.	 Wydaje	 się,	 że	 coś,	 co	 narodziło	 się	 jako	 koncept retoryczny,	zdegenerowało	się	do	wyzywania	i	kłótni.

–	 Próbują	 wywołać	 dyskusję.	 Wolałabyś	 raczej,	 żeby	 uczeni	 ukrywali	 się	 przed prawdą,	jak	wielu	innych?	Wolałabyś,	żeby	ludzie	preferowali	ignorancję?

–	Kiedy	czytam	te	księgi,	uczoność	i	ignorancja	zdają	mi	się	podobnymi	–	odparła

Shallan.	 –	 Ignorancja	 może	 być	 cechą	 człowieka	 uciekającego	 przed	 inteligencją,	 ale uczoność	czasem	wydaje	się	ignorancją	ukrytą	za	inteligencją.

–	A	inteligencja	bez	ignorancji?	Dążenie	do	prawdy	bez	odrzucania	możliwości,	że

popełnia	się	błąd?

–	 Mityczny	 skarb,	 jasności,	 jak	 Odpryski	 Świtu	 czy	 Ostrza	 Honoru.	 Z	 pewnością warto	go	poszukiwać,	lecz	bardzo	ostrożnie.

–	Ostrożnie?

–	 Przyniosłoby	 wam	 sławę,	 ale	 odnalezienie	 go	 zniszczyłoby	 nas	 wszystkich.

Dowód,	 że	 można	 być	 jednocześnie	 inteligentnym	 i	 uznawać	 inteligencję	 tych,	 którzy się	z	wami	nie	zgadzają?	Sądzę,	że	podkopałoby	to	cały	świat	uczonych.

Jasnah	pociągnęła	nosem.

–	 Posuwasz	 się	 zbyt	 daleko,	 dziecko.	 Gdybyś	 połowę	 energii,	 którą	 zużywasz	 na bycie	dowcipną,	poświęciła	badaniom,	sądzę,	że	mogłabyś	zostać	jedną	z	największych uczonych	naszych	czasów.

–	Przepraszam,	jasności.	Ja…	cóż,	jestem	zdezorientowana.	Biorąc	pod	uwagę	luki

w	 wykształceniu,	 zakładałam,	 że	 każecie	 mi	 zagłębić	 się	 w	 przeszłość	 dalej	 niż	 na ostatnie	kilka	lat.

Jasnah	otworzyła	jedną	ze	swoich	ksiąg.

–	 Nauczyłam	 się,	 że	 młodzi	 tacy	 jak	 ty	 nie	 umieją	 docenić	 odległej	 przeszłości.

Dlatego	 też	 wybrałam	 zakres	 badań,	 który	 jest	 jednocześnie	 względnie	 niedawny	 i sensacyjny,	by	ułatwić	ci	wejście	w	świat	prawdziwej	nauki.	Czyżby	nie	interesowało cię	zabicie	króla?

–	 Tak,	 jasności	 –	 zgodziła	 się	 Shallan.	 –	 My,	 dzieci,	 lubimy	 rzeczy,	 które	 są błyszczące	i	głośne.

–	Czasami	nie	umiesz	utrzymać	języka	za	zębami.

–	 Czasami?	 To	 znaczy,	 że	 mi	 ucieka?	 Będę	 musiała…	 –	 Shallan	 umilkła,	 po	 czym zagryzła	wargi,	gdy	zorientowała	się,	że	posunęła	się	zbyt	daleko.	–	Przepraszam.

–	 Nigdy	 nie	 przepraszaj	 za	 to,	 że	 jesteś	 bystra,	 Shallan.	 To	 nie	 jest	 dobry precedens.	 Należy	 jednak	 ostrożnie	 używać	 dowcipu.	 Często	 wydaje	 się,	 że	 mówisz pierwszą	względnie	błyskotliwą	rzecz,	która	przyjdzie	ci	na	myśl.

–	 Wiem.	 To	 mój	 wieloletni	 nawyk,	 jasności.	 Który	 to	 nawyk	 niańki	 i	 nauczyciele

próbowali	wykorzenić.

–	Pewnie	poprzez	surowe	kary.

–	Tak.	Najczęściej	kazali	mi	siedzieć	w	kącie,	trzymając	nad	głową	książki.

–	Co	z	kolei	–	powiedziała	Jasnah	z	westchnieniem	–	jedynie	nauczyło	cię	rzucać

uwagi	 szybciej,	 gdyż	 wiedziałaś,	 że	 musisz	 wyrzucić	 je	 z	 siebie,	 zanim	 zdążysz	 się zastanowić	i	je	zdusić.

Shallan	przechyliła	głowę.

–	 Kara	 była	 nieodpowiednia	 –	 stwierdziła	 Jasnah.	 –	 Stosowana	 wobec	 kogoś

takiego	jak	ty	stanowiła	wręcz	zachętę.	Grę.	Ile	musiałaś	powiedzieć,	żeby	zasłużyć	na karę?	 Czy	 mogłaś	 powiedzieć	 coś	 tak	 błyskotliwego,	 że	 nauczyciele	 nie	 dostrzegli żartu?	Siedzenie	w	kącie	jedynie	dawało	ci	więcej	czasu	na	obmyślanie	odpowiedzi.

–	Ale	to	niestosowne,	by	młoda	kobieta	odzywała	się	w	taki	sposób	jak	mnie	się

to	często	zdarza.

–	 Jedyną	 „niestosowną”	 rzeczą	 jest	 niewykorzystywanie	 inteligencji	 w

pożytecznym	celu.	Zastanów	się.	Nauczyłaś	się	robić	coś	bardzo	podobnego	do	tego,	co

drażni	 cię	 w	 tych	 uczonych:	 błyskotliwość	 bez	 kryjącej	 się	 za	 nią	 myśli…	 można	 by powiedzieć,	 że	 inteligencja	 bez	 fundamentu	 odpowiednich	 rozważań.	 –	 Jasnah przewróciła	kartkę.	–	Zanierozumiałość,	nie	sądzisz?

Shallan	zarumieniła	się.

–	 Wolę,	 żeby	 moje	 podopieczne	 były	 bystre	 –	 stwierdziła	 starsza	 kobieta.	 –	 Mam wtedy	 z	 czym	 pracować.	 Powinnam	 zabrać	 cię	 ze	 sobą	 na	 dwór.	 Przypuszczam,	 że Trefniś	 uznałby	 cię	 za	 zabawną…	 choćby	 dlatego,	 że	 twoja	 naturalna	 nieśmiałość	 i ostry	język	stanowią	intrygującą	kombinację.

–	Tak,	jasności.

–	 Proszę,	 pamiętaj	 jedynie,	 że	 umysł	 kobiety	 jest	 jej	 najcenniejszą	 bronią.	 Nie należy	 się	 nim	 posługiwać	 niezręcznie	 ani	 przedwcześnie.	 Podobnie	 jak	 wspomniany wcześniej	nóż	wbity	w	plecy,	błyskotliwa	drwina	jest	najbardziej	skuteczna,	gdy	nikt się	jej	nie	spodziewa.

–	Przepraszam,	jasności.

–	 To	 nie	 było	 napomnienie	 –	 powiedziała	 Jasnah,	 przewracając	 kartkę.	 –	 Jedynie stwierdzam	fakty.	Od	czasu	do	czasu	mi	się	to	zdarza.	Te	księgi	są	zatęchłe.	Niebo	jest dziś	niebieskie.	Moja	podopieczna	jest	łotrzycą	o	ostrym	języku.

Shallan	uśmiechnęła	się.

–	A	teraz	powiedz	mi,	co	odkryłaś.

Dziewczyna	skrzywiła	się.

–	 Niewiele,	 jasności.	 A	 może	 raczej	 zbyt	 wiele?	 Każda	 autorka	 ma	 swoje	 teorie dotyczące	powodów,	dla	których	Parshendi	zabili	waszego	ojca.	Niektóre	utrzymują,	że musiał	 ich	 urazić	 podczas	 tamtej	 uczty.	 Inne	 twierdzą,	 że	 cały	 traktat	 był	 podstępem, by	Parshendi	mogli	się	do	niego	zbliżyć.	Ale	to	nie	ma	sensu,	wcześniej	bowiem	mieli bardziej	dogodne	okazje.

–	A	Skrytobójca	w	Bieli?	–	spytała	Jasnah.

–	 Prawdziwa	 anomalia.	 Przypisy	 pełne	 są	 komentarzy	 na	 jego	 temat.	 Dlaczego

Parshendi	 wynajęli	 skrytobójcę	 z	 zewnątrz?	 Czy	 obawiali	 się,	 że	 im	 samym	 się	 nie uda?	 A	 może	 wcale	 go	 nie	 zatrudnili	 i	 zostali	 wrobieni.	 Wielu	 uważa	 to	 za	 mało prawdopodobne,	 jeśli	 wziąć	 pod	 uwagę,	 że	 Parshendi	 wzięli	 na	 siebie odpowiedzialność	za	zabójstwo.

–	A	twoje	przemyślenia?

–	Nie	czuję,	bym	mogła	wyciągać	wnioski,	jasności.

–	Jaki	jest	sens	badań,	jeśli	nie	wyciąga	się	wniosków?

–	 Moi	 wychowawcy	 mówili	 mi,	 że	 jedynie	 bardzo	 doświadczonym	 wolno

przypuszczać.

Jasnah	pociągnęła	nosem.

–	 Twoi	 wychowawcy	 byli	 durniami.	 Młodzieńcza	 niedojrzałość	 jest	 jednym	 z

wielkich	 katalizatorów	 zmian	 w	 cosmere,	 Shallan.	 Czy	 wiesz,	 że	 Słoneczny	 miał

zaledwie	 siedemnaście	 lat,	 kiedy	 rozpoczął	 podboje?	 Gavarah	 nie	 osiągnęła	 jeszcze dwudziestego	Płaczu,	gdy	zaproponowała	teorię	trzech	dziedzin.

–	Ale	czy	na	każdego	Słonecznego	lub	Gavarah	nie	przypada	setka	Gregorhów?	–

Ten	 młody	 rycerz	 zasłynął	 wywołaniem	 bezsensownej	 wojny	 z	 królestwami,	 które zawarły	sojusz	z	jego	ojcem.

–	Był	tylko	jeden	Gregorh	–	odparła	Jasnah,	krzywiąc	się	–	i	całe	szczęście.	Ale	to

słuszna	uwaga.	Stąd	właśnie	wykształcenie.	Młodość	oznacza	działanie.	Bycie	uczoną

oznacza	przemyślane	działanie.

–	Albo	siedzenie	w	alkowie	i	czytanie	o	zabójstwie	sprzed	pięciu	lat.

–	 Nie	 kazałabym	 ci	 tego	 czytać,	 gdyby	 nie	 miało	 to	 celu	 –	 stwierdziła	 Jasnah, otwierając	kolejną	ze	swoich	ksiąg.	–	Zbyt	wiele	uczonych	uważa	badania	naukowe	za działanie	 o	 charakterze	 czysto	 intelektualnym.	 Jeśli	 nic	 nie	 robimy	 z	 wiedzą,	 którą uzyskałyśmy,	to	marnotrawimy	swoje	badania.	Księgi	przechowują	informacje	lepiej	od nas…	 ale	 w	 przeciwieństwie	 do	 nas	 księgi	 nie	 są	 zdolne	 do	 interpretacji.	 Innymi słowy,	 jeśli	 nie	 masz	 zamiaru	 wyciągać	 wniosków,	 to	 równie	 dobrze	 możesz pozostawić	informacje	w	tekstach.

Shallan	 się	 zastanowiła.	 Tak	 postawiona	 kwestia	 wręcz	 zachęcała	 ją,	 by	 znów zabrała	 się	 za	 czytanie.	 Co,	 zdaniem	 Jasnah,	 powinna	 zrobić	 z	 tymi	 informacjami?

Znów	 poczuła	 ukłucie	 winy.	 Jasnah	 wiele	 wysiłku	 poświęcała,	 by	 udzielać	 jej	 nauk,	 a ona	 miała	 jej	 podziękować,	 kradnąc	 jej	 najcenniejszą	 własność	 i	 pozostawiając bezużyteczny	zamiennik.	Shallan	zrobiło	się	niedobrze.

Spodziewała	 się,	 że	 nauka	 pod	 okiem	 Jasnah	 będzie	 się	 wiązać	 z	 bezsensownym zapamiętywaniem	i	przepisywaniem,	którym	towarzyszyć	będą	reprymendy,	że	nie	jest dość	 bystra.	 Tak	 podchodzili	 do	 tej	 kwestii	 jej	 nauczyciele.	 Jasnah	 była	 inna.	 Dawała Shallan	temat	i	swobodę	w	jego	traktowaniu.	Zachęcała	ją	do	snucia	przypuszczeń,	ale niemal	wszystkie	ich	rozmowy	dotyczyły	tematów	w	rodzaju	prawdziwej	natury	nauki, celu	badań,	piękna	wiedzy	i	jej	zastosowania.

Jasnah	Kholin	szczerze	kochała	naukę	i	chciała,	by	inni	też	ją	kochali.	Za	fasadą

surowego	 spojrzenia,	 wnikliwych	 oczu	 i	 rzadko	 uśmiechających	 się	 ust,	 kobieta szczerze	wierzyła	w	to,	co	robi.

Shallan	 uniosła	 jedną	 ze	 swoich	 książek,	 ale	 ukradkiem	 omiotła	 wzrokiem

grzbiety	 najnowszych	 tomów	 zgromadzonych	 przez	 Jasnah.	 Więcej	 historii	 z	 Epok Heroldów.	 Mitologie,	 komentarze,	 księgi	 autorstwa	 uczonych	 słynących	 z najdziwniejszych	 pomysłów.	 W	 tej	 chwili	 kobieta	 czytała	 „Cienie	 przypomniane”.

Shallan	zapamiętała	tytuł.	Spróbuje	znaleźć	egzemplarz	i	go	przejrzeć.

Czym	zajmowała	się	Jasnah?	Jakie	tajemnice	miała	zamiar	wydobyć	z	tych	tomów,

w	 większości	 kilkusetletnich	 kopii	 z	 kopii?	 Choć	 Shallan	 odkryła	 pewne	 tajemnice związane	 z	 Dusznikiem,	 natura	 misji	 Jasnah	 –	 powodu,	 dla	 którego	 księżniczka przybyła	 do	 Kharbranthu	 –	 pozostawała	 nieuchwytna.	 Nieznośnie,	 a	 jednocześnie kusząco.	 Jasnah	 lubiła	 mówić	 o	 wielkich	 kobietach	 z	 przeszłości,	 które	 nie	 tylko zapisywały	 historię,	 ale	 i	 ją	 kształtowały.	 Cokolwiek	 badała,	 uważała,	 że	 to	 ważne.

Mogące	zmienić	los	świata.

Nie	możesz	dać	się	wciągnąć,	powiedziała	sobie	Shallan,	sadowiąc	się	wygodnie

z	 książką	 i	 notatkami.	 Twoim	 celem	 nie	 jest	 zmienienie	 świata.	 Twoim	 celem	 jest chronienie	braci	i	rodu.

Mimo	 to	 musiała	 robić	 wrażenie	 dobrej	 podopiecznej.	 A	 to	 dało	 jej	 powód,	 by	 na kolejne	 dwie	 godziny	 zatopić	 się	 w	 lekturze,	 aż	 przerwały	 jej	 kroki	 w	 korytarzu.

Najpewniej	 słudzy	 niosący	 południowy	 posiłek.	 Jasnah	 i	 Shallan	 często	 jadły	 w alkowie.

Dziewczynie	 zaburczało	 w	 brzuchu,	 gdy	 poczuła	 zapach	 jedzenia,	 i	 z	 radością odstawiła	 na	 bok	 książkę.	 Podczas	 posiłku	 często	 szkicowała,	 do	 czego	 Jasnah	 ją zachęcała	–	mimo	braku	sympatii	do	sztuk	wizualnych.	Twierdziła,	że	wysoko	urodzeni mężczyźni	 często	 uważali	 rysunek	 i	 malarstwo	 za	 „kuszące”	 u	 kobiety,	 więc	 Shallan powinna	ćwiczyć	swoje	umiejętności,	choćby	w	celu	przyciągnięcia	zalotników.

Shallan	 nie	 wiedziała,	 czy	 uznać	 te	 słowa	 za	 obraźliwe.	 I	 jak	 to	 świadczyło	 o planach	 zamążpójścia	 samej	 Jasnah,	 że	 nigdy	 nie	 kłopotała	 się	 najbardziej atrakcyjnymi	z	kobiecych	sztuk,	to	jest	muzyką	i	rysunkiem?

–	Wasza	Wysokość	–	powiedziała	Jasnah,	wstając.

Shallan	 wzdrygnęła	 się	 i	 obejrzała	 pośpiesznie	 przez	 ramię.	 Stary	 król

Kharbranthu	 stał	 w	 drzwiach,	 odziany	 we	 wspaniałe	 pomarańczowo-białe	 szaty

zdobione	skomplikowanym	haftem.	Shallan	podniosła	się	z	trudem.

–	Jasności	Jasnah	–	odezwał	się	król.	–	Nie	przeszkadzam?

–	 Wasze	 towarzystwo	 nigdy	 mi	 nie	 przeszkadza,	 Wasza	 Wysokość	 –	 odparła

Jasnah.	 Musiała	 być	 równie	 zaskoczona,	 jak	 Shallan,	 ale	 nie	 okazała	 po	 sobie	 ani odrobiny	niepewności	czy	niepokoju.	–	I	tak	miałyśmy	właśnie	zamiar	coś	zjeść.

–	Wiem,	jasności	–	stwierdził	Taravangian.	–	Mam	nadzieję,	że	nie	będziesz	miała

nic	przeciwko,	jeśli	do	ciebie	dołączę.

Grupa	służących	zaczęła	wnosić	jedzenie	i	stół.

–	W	żadnym	wypadku	–	powiedziała	Jasnah.

Słudzy	 pośpiesznie	 wszystko	 przygotowali.	 Na	 okrągłym	 stole	 umieścili	 dwa

różne	 obrusy,	 by	 oddzielić	 płcie	 podczas	 posiłku.	 Zabezpieczyli	 półksiężyce	 tkaniny	 –

czerwony	 dla	 króla,	 niebieski	 dla	 kobiet	 –	 ciężarkami	 pośrodku.	 Następnie	 wnieśli przykryte	 talerze	 –	 klarowny,	 chłodny	 wywar	 ze	 słodkimi	 warzywami	 dla	 kobiet, pachnący	 korzennie	 bulion	 dla	 króla.	 Kharbrantczycy	 mieli	 w	 zwyczaju	 jeść	 w południe	zupy.

Shallan	z	zaskoczeniem	zorientowała	się,	że	nakryli	też	dla	niej.	Jej	ojciec	nigdy

nie	jadł	przy	tym	samym	stole,	co	dzieci	–	nawet	ona,	jego	faworytka,	była	odsyłana	do swojego	 stołu.	 Kiedy	 Jasnah	 usiadła,	 Shallan	 zrobiła	 to	 samo.	 Znów	 zaburczało	 jej	 w brzuchu	 i	 król	 gestem	 zachęcił	 je,	 żeby	 jadły.	 Jego	 ruchy	 wydawały	 się	 niezgrabne	 w porównaniu	z	Jasnah.

Shallan	 wkrótce	 z	 przyjemnością	 zajęła	 się	 jedzeniem	 –	 z	 wdziękiem,	 z

bezpieczną	 dłonią	 złożoną	 na	 kolanach,	 korzystając	 ze	 swobodnej	 dłoni	 lub	 szpikulca do	 nabijania	 kawałków	 warzyw	 i	 owoców.	 Król	 siorbał,	 ale	 nie	 był	 tak	 głośny	 jak wielu	 mężczyzn.	 Dlaczego	 zniżył	 się	 do	 odwiedzin?	 Czy	 oficjalne	 zaproszenie	 na kolację	 nie	 byłoby	 bardziej	 stosowne?	 Oczywiście	 zdążyła	 się	 dowiedzieć,	 że Taravangian	 nie	 słynął	 z	 opanowania	 protokołu.	 Był	 popularnym	 władcą,	 kochanym przez	 ciemnookich	 jako	 budowniczy	 szpitali.	 Jednak	 jasnoocy	 uważali	 go	 za	 niezbyt bystrego.

Nie	 był	 idiotą.	 Niestety,	 w	 polityce	 jasnookich	 bycie	 jedynie	 przeciętniakiem działało	 na	 niekorzyść.	 Kiedy	 jedli,	 panowała	 cisza,	 która	 zrobiła	 się	 niezręczna.

Kilkakrotnie	 król	 chciał	 coś	 powiedzieć,	 jednak	 zaraz	 wracał	 do	 zupy.	 Wydawał	 się zastraszony	przez	Jasnah.

–	A	jak	się	miewa	wnuczka,	Wasza	Wysokość?	–	spytała	w	końcu	Jasnah.	–	Wraca

do	siebie?

–	Owszem,	dziękuję	–	odpowiedział	Taravangian.	Wyglądało	na	to,	że	rozpoczęcie

rozmowy	sprawiło	mu	ulgę.	–	Choć	unika	co	węższych	korytarzy	Konklawe.	Chciałbym

podziękować	ci	za	pomoc.

–	Zawsze	cieszę	się,	mogąc	pomóc,	Wasza	Wysokość.

–	Jeśli	wolno	mi	tak	powiedzieć,	żarliwcy	nie	mają	zbyt	dobrego	zdania	na	temat

twojej	 pomocy	 –	 zauważył	 Taravangian.	 –	 Rozumiem,	 że	 to	 delikatny	 temat.	 Może	 nie powinienem	o	nim	wspominać…

–	 Nie,	 czuj	 się	 swobodnie	 –	 powiedziała	 Jasnah,	 zjadając	 niewielki	 zielony

rzepnik	z	końca	szpikulca.	–	Nie	wstydzę	się	swoich	wyborów.

–	Wybaczysz	więc	staruszkowi	jego	ciekawość.

–	Zawsze	wybaczam	ciekawość,	Wasza	Wysokość	–	odparła	kobieta.	–	Uważam	ją

za	jedno	z	najszczerszych	uczuć.

–	 W	 takim	 razie,	 gdzie	 go	 znalazłaś?	 –	 spytał	 Taravangian,	 wskazując	 głową	 na Dusznik,	 który	 Jasnah	 nosiła	 pod	 czarną	 rękawiczką.	 –	 I	 jak	 utrzymałaś	 go	 z	 dala	 od kręgów	wyznawców?

–	Niektórzy	uznaliby	te	pytania	za	niebezpieczne,	Wasza	Wysokość.

–	Już	dorobiłem	się	nowych	wrogów,	przyjmując	cię.

–	 Zostanie	 ci	 wybaczone	 –	 stwierdziła	 Jasnah.	 –	 Zależnie	 od	 kręgu	 wyznawców, który	wybraliście.

–	 Wybaczone?	 Mnie?	 –	 Starszy	 mężczyzna	 najwyraźniej	 uznał	 to	 za	 zabawne,	 a Shallan	 przez	 chwilę	 miała	 wrażenie,	 że	 na	 jego	 twarzy	 maluje	 się	 żal.	 –	 Mało prawdopodobne.	Ale	to	coś	zupełnie	innego.	Proszę.	Podtrzymuję	swoje	pytania.

–	 A	 ja	 trzymam	 się	 swoich	 uników,	 Wasza	 Wysokość.	 Przepraszam.	 Wybaczam

ciekawość,	ale	nie	mogę	jej	zaspokoić.	Te	tajemnice	należą	do	mnie.

–	Oczywiście,	oczywiście.	–	Król	usadowił	się	wygodniej,	w	najmniejszym	stopniu

nie	zażenowany.	–	Teraz	pewnie	założysz,	że	przyniosłem	ten	posiłek,	by	móc	zapytać

cię	o	fabrial.

–	A	miałeś	jakiś	inny	cel?

–	 No	 cóż,	 widzisz,	 słyszałem	 wiele	 dobrego	 o	 umiejętnościach	 twojej

podopiecznej.	Pomyślałem,	że	może…	–	Uśmiechnął	się	do	Shallan.

–	Ależ	oczywiście,	Wasza	Wysokość	–	powiedziała	dziewczyna.	–	Z	przyjemnością

narysuję	wasz	portret.

Rozpromienił	 się,	 kiedy	 wstała,	 zostawiając	 niedojedzony	 posiłek	 i	 zbierając swoje	rzeczy.	Spojrzała	na	Jasnah,	ale	nic	nie	mogła	wyczytać	z	jej	twarzy.

–	Czy	wolelibyście	prosty	portret	na	białym	tle?	–	spytała	Shallan.	–	Czy	też	może

w	szerszej	perspektywie,	uwzględniającej	otoczenie?

–	Może	–	odezwała	się	znacząco	Jasnah	–	powinnaś	zaczekać	do	końca	posiłku?

Shallan	 zarumieniła	 się,	 czując	 się	 głupio	 z	 powodu	 swojego	 przesadnego

entuzjazmu.

–	Oczywiście.

–	 Nie,	 nie	 –	 sprzeciwił	 się	 król.	 –	 Już	 prawie	 skończyłem.	 Szerszy	 szkic	 będzie idealny,	 dziecko.	 Jak	 mam	 usiąść?	 –	 Odsunął	 krzesło	 i	 uśmiechnął	 się	 ciepło	 niczym dobroduszny	dziadek.

Zamrugała,	utrwalając	obraz	w	umyśle.

–	Doskonale,	Wasza	Wysokość.	Możecie	wrócić	do	posiłku.

–	Nie	muszę	siedzieć	całkiem	nieruchomo?	Już	kiedyś	pozowałem	do	portretów.

–	Wszystko	w	porządku	–	zapewniła	go	Shallan	i	usiadła.

–	Dobrze	–	powiedział,	znów	przysuwając	się	do	stołu.	–	Przepraszam,	że	zmuszam

cię	do	wykorzystania	mnie,	spośród	wszystkich	ludzi,	jako	temat	twojego	dzieła.	Moja

twarz	z	pewnością	nie	robi	największego	wrażenia	spośród	tych,	które	uwieczniałaś.

–	Bzdura	–	sprzeciwiła	się	dziewczyna.	–	Twarz	taka	jak	wasza	jest	dokładnie	tym,

czego	potrzebuje	artystka.

–	Naprawdę?

–	 Tak…	 –	 Miała	 zamiar	 rzucić:	 „Tak,	 skóra	 tak	 bardzo	 przypomina	 pergamin,	 że idealnie	 nadaje	 się	 na	 płótno”.	 –	 Ten	 przystojny	 nos	 i	 pełne	 mądrości	 bruzdy.

Narysowana	czarnym	węglem	będzie	doskonała.

–	 Cóż,	 w	 takim	 razie	 bierz	 się	 do	 dzieła.	 Choć	 nadal	 nie	 rozumiem,	 jak	 możesz pracować,	choć	ci	nie	pozuję.

–	Jasność	Shallan	ma	pewne	niezwykłe	talenty	–	wyjaśniła	Jasnah.

Shallan	zaczęła	szkicować.

–	Z	pewnością!	–	zgodził	się	król.	–	Widziałem	rysunek,	który	zrobiła	dla	Varasa.

–	Varasa?	–	powtórzyła	Jasnah.

–	Zastępcy	kierownika	działu	zbiorów	Palanaeum	–	wyjaśnił	król.	–	To	mój	daleki

krewny.	 Mówi,	 że	 obsługa	 jest	 pod	 wrażeniem	 twojej	 młodej	 podopiecznej.	 Jak	 ją znalazłaś?

–	Niespodziewanie	–	odparła	Jasnah.	–	I	w	potrzebie	edukacji.

Król	przechylił	głowę.

–	 Do	 zdolności	 artystycznych	 nie	 mogę	 sobie	 rościć	 pretensji	 –	 powiedziała

kobieta.	–	Już	je	zastałam.

–	Ach,	błogosławieństwo	Wszechmocnego.

–	Można	by	tak	powiedzieć.

–	 Ale	 ty	 byś	 tak	 nie	 powiedziała,	 jak	 zakładam?	 –	 Taravangian	 zaśmiał	 się niezręcznie.

Shallan	 rysowała	 szybko,	 szkicując	 kształt	 jego	 głowy.	 Mężczyzna	 obrócił	 się niezręcznie.

–	Czy	jest	to	dla	ciebie	trudne,	Jasnah?	To	znaczy,	bolesne?

–	 Ateizm	 to	 nie	 choroba,	 Wasza	 Wysokość	 –	 odparła	 oschle	 Jasnah.	 –	 To	 nie	 tak,

jakbym	zaraziła	się	wysypką	stóp.

–	Oczywiście,	że	nie,	oczywiście,	że	nie.	Ale…	cóż,	czy	to	nie	trudne,	nie	mieć	w

co	wierzyć?

Shallan	pochyliła	się,	wciąż	rysując,	ale	też	skupiając	się	na	rozmowie.	Założyła,

że	 nauka	 u	 heretyczki	 będzie	 nieco	 bardziej	 ekscytująca.	 Kilka	 razy	 rozmawiała	 z Kabsalem	 –	 dowcipnym	 żarliwcem,	 którego	 poznała	 pierwszego	 dnia	 w	 mieście	 –	 na temat	 wiary	 Jasnah.	 Jednakże	 w	 obecności	 samej	 Jasnah	 ten	 temat	 właściwie	 się	 nie pojawiał.	Kiedy	tak	się	stało,	kobieta	zazwyczaj	przechodziła	do	innej	kwestii.

Dziś	jednak	tak	się	nie	stało.	Może	wyczuwała	szczerość	w	pytaniu	króla.

–	 Nie	 powiedziałabym,	 że	 nie	 mam	 w	 co	 wierzyć,	 Wasza	 Wysokość.	 W	 rzeczy

samej,	 wierzę	 w	 wiele	 rzeczy.	 W	 brata	 i	 wuja,	 własne	 umiejętności.	 Rzeczy,	 których nauczyłam	się	od	rodziców.

–	Ale	to,	co	właściwe,	a	co	niewłaściwe,	ty…	Cóż,	odrzuciłaś	to.

–	 Z	 faktu,	 że	 nie	 przyjmuję	 nauk	 kręgów	 wyznawców,	 nie	 wynika,	 że	 odrzuciłam wiarę	w	dobro	i	zło.

–	Ale	to	Wszechmocny	decyduje,	co	jest	dobre!

–	Czy	ktoś,	jakaś	niewidzialna	istota,	musi	zadecydować,	że	coś	jest	dobre,	żeby

było	dobre?	Wierzę,	że	moja	własna	moralność…	która	odpowiada	jedynie	przed	moim

sercem…	 jest	 pewniejsza	 i	 bardziej	 prawdziwa	 niż	 moralność	 tych,	 którzy	 postępują właściwie	jedynie	dlatego,	że	boją	się	kary.

–	 Taki	 jest	 przecież	 sens	 prawa	 –	 sprzeciwił	 się	 król,	 nieco	 zdezorientowany.	 –

Jeśli	nie	ma	kary,	pozostaje	tylko	chaos.

–	 Gdyby	 nie	 było	 prawa,	 niektórzy	 ludzie	 robiliby,	 co	 chcieli,	 owszem	 –	 zgodziła się	Jasnah.	–	Ale	czyż	nie	jest	zadziwiające,	że	tak	wielu	ludzi,	mając	szansę	uzyskać coś	kosztem	innych,	wybiera	to	co	właściwe?

–	Ponieważ	boją	się	Wszechmocnego.

–	 Nie.	 Sądzę,	 że	 coś	 w	 naszym	 wnętrzu	 rozumie,	 że	 postępowanie	 dla	 dobra

społeczeństwa	 jest	 zazwyczaj	 dobre	 również	 dla	 jednostki.	 Ludzkość	 jest	 szlachetna, jeśli	 damy	 jej	 szansę.	 Ta	 szlachetność	 jest	 czymś,	 co	 istnieje	 niezależnie	 od	 nakazów takiego	czy	innego	boga.

–	Nie	rozumiem,	jak	cokolwiek	może	istnieć	poza	Bożym	nakazem.	–	Król	pokręcił

głową,	 wyraźnie	 speszony.	 –	 Jasności	 Jasnah,	 nie	 chcę	 się	 kłócić,	 ale	 czyż	 zgodnie	 z samą	definicją	Wszechmocnego	wszystko	nie	istnieje	dzięki	niemu?

–	Jeśli	doda	się	jeden	do	jednego,	otrzyma	się	dwa,	czyż	nie?

–	No	tak.

–	 Żaden	 bóg	 nie	 musi	 tego	 zadeklarować,	 żeby	 to	 była	 prawda	 –	 stwierdziła Jasnah.	–	Czy	możemy	więc	powiedzieć,	że	matematyka	istnieje	poza	Wszechmocnym, niezależnie	od	niego?

–	Być	może.

–	 Cóż	 –	 stwierdziła	 Jasnah	 –	 ja	 twierdzę	 jedynie,	 że	 moralność	 i	 ludzka	 wola również	istnieją	niezależnie	od	niego.

–	Skoro	tak	twierdzisz	–	powiedział	król	ze	śmiechem	–	to	usunęłaś	wszelki	sens

istnienia	Wszechmocnego!

–	W	rzeczy	samej.

Na	balkonie	zapanowała	cisza.	Napełnione	kulami	lampy	rzucały	na	nich	chłodny,

spokojny	 blask.	 Przez	 niezręczną	 chwilę	 rozlegał	 się	 jedynie	 zgrzyt	 węgla	 Shallan	 o szkicownik.	 Pracowała	 szybko,	 poruszona	 tym,	 co	 mówiła	 Jasnah.	 Czuła	 się	 pusta wewnątrz.	Częściowo	dlatego,	że	król,	mimo	całej	swej	życzliwości,	nie	umiał	dobrze argumentować.	Był	czarującym	człowiekiem,	ale	nie	dorównywał	Jasnah	w	debacie.

–	 Cóż	 –	 powiedział	 Taravangian	 –	 muszę	 powiedzieć,	 że	 twoje	 argumenty	 są

całkiem	sensowne.	Ja	ich	jednak	nie	przyjmuję.

–	 Moim	 celem	 nie	 jest	 nawracanie,	 Wasza	 Wysokość	 –	 odparła	 Jasnah.	 –	 Wolę zachowywać	 swe	 przekonania	 dla	 siebie,	 z	 czym	 ma	 problem	 większość	 moich koleżanek	z	kręgów	wyznawców.	Shallan,	skończyłaś?

–	Prawie,	jasności.

–	Ale	minęło	zaledwie	kilka	chwil!	–	zauważył	król.

–	 Jej	 umiejętności	 są	 niezwykłe,	 Wasza	 Wysokość	 –	 powiedziała	 Jasnah.	 –	 Jak	 mi się	wydaje,	już	o	tym	wspominałam.

Shallan	 cofnęła	 się	 i	 wpatrzyła	 w	 swoje	 dzieło.	 Skupiwszy	 się	 na	 rozmowie, pozwalała,	 by	 jej	 ręce	 same	 pracowały,	 ufając	 swoim	 instynktom.	 Szkic	 przedstawiał

króla	 siedzącego	 na	 krześle,	 z	 mądrym	 wyrazem	 twarzy	 i	 z	 przypominającymi

wieżyczki	 ścianami	 balkonu	 za	 plecami.	 Wejście	 do	 alkowy	 znajdowało	 się	 po	 jego prawej.	Tak,	to	była	dobra	podobizna.	Nie	jej	najlepsze	dzieło,	ale…

Shallan	zamarła,	zaparło	jej	dech	w	piersiach,	serce	podskoczyło.	Narysowała	coś

stojącego	 w	 wejściu	 za	 plecami	 króla.	 Dwie	 wysokie,	 smukłe	 istoty	 w	 płaszczach rozciętych	 z	 przodu	 i	 zbyt	 sztywno	 wiszących	 po	 bokach,	 jakby	 były	 ze	 szkła.	 Nad wysokimi,	 sztywnymi	 kołnierzami,	 gdzie	 powinny	 znajdować	 się	 głowy	 istot,	 unosił

się	duży,	skomplikowany	symbol,	składający	się	z	niemożliwych	kątów.

Siedziała	oszołomiona.	Dlaczego	narysowała	te	stwory?	Co	skłoniło	ją…

Poderwała	 głowę.	 Korytarz	 był	 pusty.	 Istoty	 nie	 były	 częścią	 Wspomnienia.	 Jej dłonie	narysowały	je	z	własnej	woli.

–	Shallan?	–	odezwała	się	Jasnah.

Dziewczyna	odruchowo	upuściła	węgiel	i	chwyciła	arkusz	swobodną	dłonią,	mnąc

go.

–	Przepraszam,	jasności.	Zbytnio	skupiłam	się	na	rozmowie	i	byłam	niedbała.

–	Cóż,	z	pewnością	możemy	to	choć	zobaczyć,	dziecko	–	odezwał	się	król.

Shallan	mocniej	chwyciła	papier.

–	Proszę,	nie!

–	Czasami	ma	artystyczny	temperament,	Wasza	Wysokość.	–	Jasnah	westchnęła.	–

Nie	da	się	tego	od	niej	wyciągnąć.

–	Narysuję	kolejny,	Wasza	Wysokość	–	powiedziała	Shallan.	–	Tak	mi	przykro.

Król	podrapał	się	po	rzadkiej	brodzie.

–	Cóż,	to	miał	być	prezent	dla	mojej	wnuczki…

–	Do	końca	dnia	–	obiecała	Shallan.

–	Wspaniale.	Jesteś	pewna,	że	nie	muszę	ci	pozować?

–	Nie,	nie,	to	nie	będzie	konieczne,	Wasza	Wysokość.

Serce	 wciąż	 biło	 jej	 szybciej	 i	 nie	 mogła	 pozbyć	 się	 obrazu	 tych	 dwóch

zniekształconych	 postaci,	 więc	 wzięła	 kolejne	 Wspomnienie	 króla.	 Mogła	 je

wykorzystać,	by	stworzyć	bardziej	stosowny	portret.

–	Cóż	–	powiedział	król	–	w	takim	razie	powinienem	iść.	Pragnę	odwiedzić	jeden

ze	 szpitali	 i	 chorych.	 Możesz	 posłać	 rysunek	 do	 moich	 komnat,	 ale	 nie	 śpiesz	 się.

Naprawdę,	nic	się	nie	stało.

Shallan	 dygnęła,	 wciąż	 przyciskając	 do	 piersi	 zmięty	 papier.	 Król	 wyszedł	 ze sługami,	a	kilku	parshmenów	zabrało	stół.

–	Nigdy	nie	widziałam,	żebyś	zrobiła	błąd	w	rysunku	–	powiedziała	Jasnah,	znów

siadając	za	biurkiem.	–	A	przynajmniej	nie	tak	poważny,	byś	zniszczyła	papier.

Shallan	się	zarumieniła.

–	 Pewnie	 nawet	 mistrz	 może	 się	 pomylić.	 Masz	 następną	 godzinę	 na

przygotowanie	stosownego	portretu	Jego	Wysokości.

Dziewczyna	 spojrzała	 na	 zniszczony	 szkic.	 Istoty	 były	 wytworem	 jej	 fantazji, efektem	tego,	że	pozwoliła	swojemu	umysłowi	błądzić.	I	tyle.	Wyobraźnia.	Może	w	jej podświadomości	kryło	się	coś,	co	musiała	wyrazić.	Ale	co	w	takim	razie	mogły	znaczyć te	postaci?

–	Zauważyłam,	że	w	czasie	rozmowy	z	królem	w	pewnym	momencie	się	zawahałaś

–	odezwała	się	Jasnah.	–	Czego	nie	powiedziałaś?

–	Czegoś	niestosownego.

–	Ale	błyskotliwego?

–	 Błyskotliwość	 nigdy	 nie	 robi	 takiego	 wrażenia,	 kiedy	 rozważa	 się	 ją	 poza kontekstem,	jasności.	To	była	tylko	głupia	myśl.

–	 A	 ty	 zastąpiłaś	 ją	 pustym	 komplementem.	 Sądzę,	 że	 nie	 zrozumiałaś	 tego,	 co chciałam	 ci	 powiedzieć,	 dziecko.	 Nie	 chcę,	 żebyś	 milczała.	 Dobrze	 jest	 być błyskotliwą.

–	Ale	gdybym	się	odezwała	–	sprzeciwiła	się	Shallan	–	uraziłabym	króla,	może	też

skonfundowała	 go,	 co	 by	 wywołało	 jego	 zażenowanie.	 Z	 pewnością	 wie,	 co	 ludzie mówią	o	powolności	jego	myślenia.

Jasnah	pociągnęła	nosem.

–	Puste	słowa.	Głupi	ludzie.	Ale	być	może	zrobiłaś	mądrze,	że	się	nie	odezwałaś,

choć	 zapamiętaj,	 że	 ukierunkowanie	 twoich	 zdolności	 i	 ich	 tłumienie	 to	 dwie	 różne rzeczy.	 Wolałabym,	 żebyś	 raczej	 wymyśliła	 coś	 błyskotliwego	 i	 jednocześnie stosownego.

–	Tak,	jasności.

–	Poza	tym	–	dodała	Jasnah	–	być	może	udałoby	ci	się	rozśmieszyć	Taravangiana.

Wydaje	się,	że	ostatnio	coś	go	dręczy.

–	Wy	go	nie	uważacie	za	mało	lotnego?	–	spytała	z	zaciekawieniem	Shallan.

Ona	sama	nie	uważała	króla	za	mało	bystrego	czy	głupiego,	ale	myślała,	że	komuś

tak	 inteligentnemu	 i	 wykształconemu	 jak	 Jasnah	 mogłoby	 brakować	 cierpliwości	 dla takiego	człowieka.

–	 Taravangian	 to	 cudowny	 człowiek	 –	 powiedziała	 Jasnah	 –	 i	 wart	 setki

samozwańczych	 ekspertów	 od	 dworskiej	 etykiety.	 Przypomina	 mi	 wuja	 Dalinara.

Poważny,	szczery,	zatroskany.

–	 Tutejsi	 jasnoocy	 uważają	 go	 za	 słabego	 –	 zauważyła	 Shallan.	 –	 Ponieważ	 ulega tak	 wielu	 innym	 monarchom,	 ponieważ	 boi	 się	 wojny,	 ponieważ	 nie	 ma	 Ostrza Odprysku.

Jasnah	nie	odpowiedziała,	choć	wydawała	się	zaniepokojona.

–	 Jasności?	 –	 zachęciła	 ją	 Shallan,	 podchodząc	 do	 swojego	 miejsca	 i	 układając

węgle.

–	 W	 starożytnych	 czasach	 –	 odezwała	 się	 starsza	 kobieta	 –	 człowiek,	 który

przyniósł	 pokój	 swojemu	 królestwu,	 był	 uważany	 za	 wartościowego.	 Teraz	 ten	 sam człowiek	 jest	 wyszydzany	 jako	 tchórz.	 –	 Pokręciła	 głową.	 –	 Na	 tę	 zmianę	 czekamy	 od setek	 lat.	 Powinna	 nas	 przerażać.	 Przydałoby	 się	 nam	 więcej	 ludzi	 takich	 jak Taravangian	 i	 oczekuję,	 że	 już	 nigdy	 nie	 nazwiesz	 go	 mało	 lotnym,	 nawet mimochodem.

–	Tak,	jasności	–	odparła	Shallan,	opuszczając	głowę.	–	Czy	naprawdę	wierzycie	w

to,	co	mówiliście?	O	Wszechmocnym?

Jasnah	milczała	przez	chwilę.

–	Owszem.	Choć	może	przesadnie	podkreśliłam	swoje	przekonanie.

–	Ruch	Pewności	w	teorii	retorycznej?

–	 Pewnie	 tak.	 Czytając	 dziś,	 muszę	 pamiętać,	 żeby	 nie	 odwracać	 się	 do	 ciebie plecami.

Shallan	uśmiechnęła	się.

–	 Prawdziwa	 uczona	 nie	 może	 zamykać	 umysłu	 na	 żaden	 temat	 –	 mówiła	 dalej

Jasnah	–	niezależnie	od	tego,	jak	pewna	się	czuje.	To,	że	nie	znalazłam	jeszcze	żadnego przekonującego	powodu,	by	dołączyć	do	jednego	z	kręgów	wyznawców,	nie	oznacza,	że nigdy	 tego	 nie	 zrobię.	 Choć	 za	 każdym	 razem,	 kiedy	 prowadzę	 rozmowę	 taką	 jak dzisiaj,	moje	przekonania	się	umacniają.

Shallan	zagryzła	wargę.	Jasnah	zauważyła	to.

–	Musisz	się	nauczyć	nad	tym	panować,	Shallan.	Zdradza	twoje	uczucia.

–	Tak,	jasności.

–	Mów.

–	Chodzi	mi	tylko	o	to,	że	wasza	rozmowa	z	królem	nie	była	do	końca	uczciwa.

–	Ach	tak?

–	Ze	względu	na	jego,	no,	wiecie…	Ograniczone	zdolności.	Poradził	sobie	całkiem

dobrze,	 ale	 nie	 wykorzystał	 argumentów,	 po	 które	 mógłby	 sięgnąć	 ktoś	 lepiej zorientowany	w	vorińskiej	teologii.

–	A	jakich	argumentów	mógłby	użyć	ktoś	taki?

–	 Cóż,	 sama	 nie	 jestem	 do	 końca	 wyedukowana.	 Ale	 sądzę,	 że	 zignorowaliście,	 a przynajmniej	zmarginalizowaliście	jeden	ważny	element	dyskusji.

–	Czyli?

Shallan	uniosła	rękę	do	piersi.

–	 Nasze	 serca,	 jasności.	 Wierzę,	 ponieważ	 czuję	 coś,	 bliskość	 z	 Wszechmocnym, pokój,	który	napełnia	mnie,	kiedy	żyję	swoją	wiarą.

–	Umysł	jest	zdolny	wytwarzać	spodziewane	reakcje	uczuciowe.

–	 Ale	 czy	 sami	 nie	 argumentowaliście,	 że	 sposób,	 w	 jaki	 postępujemy…	 w	 jaki odczuwamy,	co	jest	dobrem,	a	co	złem…	jest	nieodłącznym	atrybutem	ludzkiej	natury?

Wykorzystaliście	 naszą	 wrodzoną	 moralność,	 by	 dowieść	 swoich	 racji.	 Jak	 więc możecie	odrzucać	moje	uczucia?

–	Odrzucać	je?	Nie.	Traktować	je	sceptycznie?	Być	może.	Twoje	uczucia,	Shallan,

choć	potężne,	są	twoje.	Nie	moje.	A	ja	czuję,	że	poświęcenie	życia,	by	zaskarbić	sobie łaski	 niewidzialnej,	 nieznanej	 i	 niepoznawalnej	 istoty,	 która	 spogląda	 na	 mnie	 z niebios,	 jest	 próżnym	 zajęciem.	 –	 Wskazała	 na	 Shallan	 swoim	 piórem.	 –	 Ale	 widzę postępy	w	twojej	metodzie	retorycznej.	Jeszcze	zrobimy	z	ciebie	uczoną.

Shallan	uśmiechnęła	się,	czując	zadowolenie.	Pochwała	Jasnah	była	cenniejsza	od

szmaragdowego	broamu.

Ale…	ja	nie	zostanę	uczoną.	Ukradnę	Dusznik	i	odejdę.

Nie	 chciała	 o	 tym	 myśleć.	 To	 była	 kolejna	 cecha,	 której	 musiała	 się	 pozbyć	 –

unikała	myślenia	o	sprawach,	które	sprawiały,	że	czuła	się	nieprzyjemnie.

–	A	teraz	zajmij	się	portretem	króla	–	powiedziała	Jasnah,	unosząc	księgę.	–	Nadal

pozostało	ci	dużo	prawdziwej	pracy,	kiedy	już	skończysz	rysować.

–	Tak,	jasności.

Tym	razem	jednak	rysowanie	okazało	się	trudne,	jej	umysł	był	zbyt	udręczony,	by

się	skupić.



Nagle	stali	się	niebezpieczni.	Jak	spokojny	dzień,	który	zmienił	się	w	burzę.

Z	 tego	 fragmentu	 wywodzi	 się	 thayleńskie	 przysłowie,	 które	 ostatecznie

przybrało	bardziej	popularną	formę.	Wierzę,	że	może	odnosić	się	do	Pustkowców.	Patrz

Ixsix	„Cesarz”,	czwarty	rozdział.

Kaladin	wyszedł	z	przypominającego	jaskinię	budynku	na	czyste	światło	brzasku.

Kawałki	 kwarcu	 wbite	 w	 ziemię	 migotały	 przed	 nim,	 odbijając	 blask,	 jakby	 sama ziemia	migotała	i	płonęła,	gotowa	wybuchnąć.

Podążyła	 za	 nim	 grupa	 dwudziestu	 dziewięciu	 mężczyzn.	 Niewolnicy.	 Złodzieje.

Dezerterzy.	Cudzoziemcy.	Nawet	kilku,	których	jedynym	występkiem	było	ubóstwo.	Ci

dołączyli	do	drużyn	mostowych	z	desperacji.	Żołd	był	niezły	w	porównaniu	z	niczym,	a

obiecano	 im,	 że	 jeśli	 przeżyją	 sto	 wypraw,	 dostaną	 awans.	 Służba	 w	 straży	 –	 która ubogiemu	 człowiekowi	 zdawała	 się	 życiem	 w	 luksusie.	 Dostawać	 żołd	 za	 to,	 że	 przez cały	dzień	się	stoi	i	patrzy?	Cóż	to	za	szaleństwo?	Prawie	jak	bycie	bogatym.

Nie	 rozumieli.	 Nikt	 nie	 przeżywał	 setki	 wypraw.	 Kaladin	 brał	 udział	 w	 dwóch tuzinach	i	już	był	jednym	z	najbardziej	doświadczonych	żyjących	mostowych.

Most	 numer	 cztery	 podążył	 za	 nim.	 Ostatni	 ze	 stawiających	 opór	 –	 chudzielec imieniem	 Bisig	 –	 poddał	 się	 poprzedniego	 dnia.	 Kaladin	 wolał	 myśleć,	 że	 to	 śmiech, jedzenie	 i	 ludzkie	 uczucia	 w	 końcu	 do	 niego	 dotarły.	 Ale	 prawdopodobnie	 chodziło raczej	 o	 kilka	 wściekłych	 spojrzeń	 albo	 wymruczanych	 pod	 nosem	 gróźb	 ze	 strony Skały	i	Tefta.

Kaladin	 udawał,	 że	 tego	 nie	 widzi.	 W	 swoim	 czasie	 będzie	 potrzebował	 ich

lojalności,	ale	na	razie	wystarczy	posłuszeństwo.

Przeprowadził	z	nimi	poranne	ćwiczenia,	które	poznał	pierwszego	dnia	w	wojsku.

Rozciąganie,	 a	 później	 podskoki.	 Cieśle	 w	 brązowych	 roboczych	 kombinezonach	 i beżowych	 lub	 zielonych	 czapkach,	 którzy	 szli	 w	 stronę	 tartaku,	 potrząsali	 głowami	 z rozbawieniem.	Żołnierze	stojący	na	niewielkim	grzbiecie,	gdzie	zaczynał	się	właściwy obóz,	spoglądali	z	góry	i	śmiali	się.	Gaz	spoglądał	z	pobliskiego	budynku,	ręce	założył

na	piersi,	a	w	jego	jedynym	oku	malowało	się	niezadowolenie.

Kaladin	 otarł	 czoło.	 Przez	 dłuższą	 chwilę	 wpatrywał	 się	 w	 Gaza,	 po	 czym odwrócił	 się	 z	 powrotem	 do	 swoich	 ludzi.	 Wciąż	 mieli	 czas,	 by	 przed	 śniadaniem poćwiczyć	dźwiganie	mostu.

*

Gaz	nigdy	nie	przyzwyczaił	się	do	braku	jednego	oka.	Czy	do	tego	w	ogóle	można

się	 było	 przyzwyczaić?	 Wolałby	 raczej	 utracić	 rękę	 albo	 nogę	 niż	 oko.	 Ciągle wydawało	mu	się,	że	coś	kryło	się	w	tych	ciemnościach,	których	nie	widział,	ale	inni widzieli.	 Co	 się	 tam	 czaiło?	 Spreny,	 które	 wyssałyby	 jego	 duszę	 z	 ciała?	 Jak	 szczur, który	mógł	opróżnić	cały	bukłak,	podgryzając	go	w	rogu?

Towarzysze	 nazywali	 go	 szczęściarzem.	 „Ten	 cios	 mógł	 odebrać	 ci	 życie”.	 Cóż, wtedy	 przynajmniej	 nie	 musiałby	 żyć	 z	 tą	 ciemnością.	 Jedno	 z	 oczu	 miał	 na	 zawsze zamknięte.	Kiedy	zamykał	drugie,	pochłaniała	go	ciemność.

Gaz	spojrzał	w	lewo	i	ciemność	uciekła	w	bok.	O	słup	opierał	się	Lamaril,	wysoki

i	szczupły.	Nie	był	potężnym	mężczyzną,	ale	też	nie	był	słabeuszem.	Składał	się	z	linii.

Prostokątna	broda.	Prostokątne	ciało.	Ostry.	Jak	nóż.

Lamaril	gestem	wezwał	Gaza,	więc	ten	podszedł	niechętnie.	Następnie	wyjął	kulę

z	 sakiewki	 i	 przekazał	 ją.	 Topazowa	 marka.	 Nie	 mógł	 się	 pogodzić	 z	 myślą,	 że	 ją stracił.	Nienawidził	rozstawać	się	z	pieniędzmi.

–	Jesteś	mi	winien	dwa	razy	tyle	–	zauważył	Lamaril,	unosząc	kulę	do	słońca,	by

przyjrzeć	się	jej	blaskowi.

–	Cóż,	tyle	na	razie	mam.	Ciesz	się,	że	w	ogóle	coś	dostałeś.

–	Ciesz	się,	że	trzymam	język	za	zębami	–	odparł	leniwie	Lamaril,	opierając	się	o

słup.	Ten,	który	oznaczał	początek	tartaku.

Gaz	zacisnął	zęby.	Nie	cierpiał	płacić,	ale	co	innego	mógł	zrobić?	Niech	go	burza.

Niech	go	szalejąca	burza!

–	Wygląda	na	to,	że	masz	problem	–	stwierdził	Lamaril.

Z	początku	Gaz	myślał,	że	chodzi	o	niepełną	zapłatę.	Jednak	jasnooki	wskazał	na

koszary	mostu	czwartego.

Gaz	 posłał	 mostowym	 zaniepokojone	 spojrzenie.	 Młody	 dowódca	 wykrzyknął

rozkaz	 i	 mostowi	 przebiegli	 przez	 cały	 tartak.	 Już	 doprowadził	 do	 tego,	 że	 biegli równym	tempem.	Ta	jedna	zmiana	wiele	znaczyła.	Sprawiała,	że	byli	szybsi,	pomagała im	myśleć	jak	drużyna.

Czy	 ten	 chłopak	 rzeczywiście	 mógł	 mieć	 wojskowe	 wyszkolenie,	 jak	 kiedyś

utrzymywał?	 Dlaczego	 marnował	 się	 jako	 mostowy?	 Oczywiście,	 było	 to	 piętno	 shash na	jego	czole…

–	Nie	widzę	problemu	–	powiedział	Gaz	z	sapnięciem.	–	Są	szybcy.	To	dobrze.

–	Są	niesubordynowani.

–	Wypełniają	polecenia.

–	 Może	 jego	 polecenia.	 –	 Lamaril	 potrząsnął	 głową.	 –	 Mostowi	 istnieją	 w	 jednym celu,	Gaz.	Żeby	chronić	życie	cenniejszych	ludzi.

–	Naprawdę?	A	ja	myślałem,	że	mają	dźwigać	mosty.

Lamaril	spojrzał	na	niego	ostro.	Pochylił	się.

–	Nie	sprawdzaj	mnie,	Gaz.	I	nie	zapominaj	się.	Chciałbyś	do	nich	dołączyć?

Sierżant	 poczuł	 ukłucie	 strachu.	 Lamaril	 był	 jasnookim	 bardzo	 niskiej	 rangi, jednym	 z	 pozbawionych	 ziemi.	 Ale	 rzeczywiście	 był	 bezpośrednim	 przełożonym	 Gaza, łącznikiem	 między	 drużynami	 mostowych	 i	 wyżej	 postawionymi	 jasnookimi,	 którzy nadzorowali	tartak.

Gaz	wpatrzył	się	w	ziemię.

–	Przepraszam,	jasności.

–	 Arcyksiążę	 Sadeas	 ma	 przewagę	 –	 powiedział	 Lamaril,	 znów	 opierając	 się	 o słup.	 –	 Utrzymuje	 ją,	 naciskając	 nas	 wszystkich.	 Bardzo.	 Każdy	 ma	 swoje	 miejsce.	 – Wskazał	 w	 stronę	 drużyny	 mostu	 numer	 cztery.	 –	 Szybkość	 nie	 jest	 niczym	 złym.

Inicjatywa	 nie	 jest	 niczym	 złym.	 Ale	 ludzie	 z	 inicjatywą	 jak	 ten	 chłopak	 rzadko	 czują się	 szczęśliwi	 w	 swoim	 położeniu.	 Drużyny	 mostowe	 dobrze	 funkcjonują	 w	 obecnej formie,	bez	potrzeby	modyfikacji.	Zmiana	może	działać	destabilizująco.

Gaz	 wątpił,	 by	 ktokolwiek	 z	 mostowych	 naprawdę	 pojmował	 swoje	 miejsce	 w

planach	Sadeasa.	Gdyby	wiedzieli,	dlaczego	są	traktowani	tak	bezlitośnie	–	i	dlaczego nie	wolno	im	nosić	pancerzy	ani	tarcz	–	pewnie	po	prostu	rzuciliby	się	w	rozpadlinę.

Przynęta.	 Byli	 przynętą.	 Przyciągali	 Parshendich,	 pozwalając	 dzikusom	 myśleć,	 że robią	 coś	 dobrego,	 powalając	 za	 każdym	 atakiem	 obsady	 kilku	 mostów.	 Dopóki	 brało się	 wystarczająco	 wielu	 ludzi,	 nie	 miało	 to	 znaczenia.	 Oczywiście,	 pomijając	 tych, którzy	zostali	zarżnięci.

Ojcze	 Burz,	 pomyślał	 Gaz,	 nienawidzę	 się	 za	 to,	 że	 jestem	 częścią	 tego

wszystkiego.	Ale	nienawidził	się	od	tak	dawna.	To	nie	było	dla	niego	nic	nowego.

–	Zrobię	coś	–	obiecał	Lamarilowi.	–	Nóż	w	nocy.	Trucizna	w	jedzeniu.

Poczuł	 ściskanie	 w	 żołądku.	 Łapówki	 chłopaka	 były	 niewielkie,	 ale	 tylko	 one pozwalały	mu	na	opłacanie	się	Lamarilowi.

–	 Nie!	 –	 syknął	 jasnooki.	 –	 Chcesz	 sprawić,	 żeby	 stał	 się	 prawdziwym

zagrożeniem?	 Prawdziwi	 żołnierze	 już	 o	 nim	 gadają.	 –	 Lamaril	 skrzywił	 się.	 –

Ostatnim,	czego	potrzebujemy,	jest	męczennik	wywołujący	bunt	wśród	mostowych.	Nie

chcę	 nawet	 śladu	 tego,	 niczego,	 co	 mogliby	 wykorzystać	 wrogowie	 naszego

arcyksięcia.	 –	 Jasnooki	 spojrzał	 na	 Kaladina,	 który	 znów	 przebiegł	 obok	 ze	 swoimi ludźmi.	–	On	musi	zginąć	na	polu	bitwy,	jak	zasługuje.	Upewnij	się,	że	do	tego	dojdzie.

I	 przynieś	 mi	 resztę	 pieniędzy,	 które	 jesteś	 mi	 winien,	 albo	 wkrótce	 sam	 będziesz dźwigał	jeden	z	mostów.

Odszedł	z	szelestem	ciemnozielonego	płaszcza.	Przez	lata	służby	Gaz	nauczył	się

najbardziej	 obawiać	 pomniejszych	 jasnookich.	 Drażniła	 ich	 bliskość	 w	 randze	 do ciemnookich,	jednak	ci	ciemnoocy	byli	jedynymi,	nad	którymi	mieli	władzę.	To	czyniło ich	 niebezpiecznymi.	 Przebywanie	 w	 otoczeniu	 człowieka	 takiego	 jak	 Lamaril przypominało	chwytanie	rozżarzonego	węgielka	gołą	ręką.	Nie	dało	się	nie	poparzyć.

Człowiek	 mógł	 jedynie	 mieć	 nadzieję,	 że	 będzie	 wystarczająco	 szybki,	 by

zminimalizować	poparzenia.

Most	czwarty	przebiegł	obok.	Przed	miesiącem	Gaz	nie	uwierzyłby,	że	to	możliwe.

Grupa	 mostowych,	 która	 ćwiczy?	 A	 wydawało	 się,	 że	 Kaladina	 kosztowało	 to	 jedynie kilka	łapówek	z	jedzenia	i	pustych	obietnic,	że	ich	ochroni.

To	nie	powinno	wystarczyć.	Życie	mostowego	było	beznadziejne.	Gaz	nie	mógł	do

nich	 dołączyć.	 Po	 prostu	 nie	 mógł.	 Kaladin	 paniczyk	 musiał	 zginąć.	 Ale	 gdyby	 kule Kaladina	 zniknęły,	 Gaz	 mógłby	 skończyć	 wśród	 mostowych,	 nie	 mogąc	 opłacić	 się Lamarilowi.	Potępienie!	–	pomyślał.	To	jak	próba	wybrania,	które	szczypce	przepastnej bestii	mają	go	zmiażdżyć.

Gaz	wciąż	obserwował	drużynę	Kaladina.	A	ciemność	nadal	na	niego	czekała.	Jak swędzące	 miejsce,	 którego	 nie	 dało	 się	 podrapać.	 Jak	 krzyk,	 który	 nie	 dawał	 się uciszyć.	Mrowiące	odrętwienie,	którego	nie	mógł	się	pozbyć.

Pewnie	pozostanie	z	nim	aż	do	śmierci.

*

–	Most	w	górę!	–	ryknął	Kaladin,	biegnąc	z	mostem	czwartym.

Poruszając	 się,	 unieśli	 most	 nad	 głowami.	 Tak	 było	 ciężej	 biegać,	 unosząc	 most nad	sobą,	nie	zaś	opierając	go	na	ramionach.	Czuł	na	rękach	jego	ogromny	ciężar.

–	Na	dół!	–	rozkazał.

Ci	 z	 przodu	 puścili	 most	 i	 pobiegli	 w	 bok.	 Pozostali	 szybkim	 ruchem	 opuścili ciężar.	Niezręcznie	uderzył	w	ziemię,	drapiąc	o	kamień.	Ustawili	się	w	pozycji	i	udali, że	przesuwają	go	przez	rozpadlinę.	Kaladin	pomagał	z	boku.

Musimy	 poćwiczyć	 na	 prawdziwej	 rozpadlinie,	 pomyślał,	 kiedy	 skończyli.

Zastanawiam	się,	jaką	łapówkę	musiałbym	dać	Gazowi,	żeby	mi	na	to	pozwolił.

Mostowi,	 którzy	 zakończyli	 udawany	 bieg	 z	 mostem,	 spojrzeli	 na	 Kaladina,

wyczerpani,	 lecz	 podekscytowani.	 Uśmiechnął	 się	 do	 nich.	 Jako	 dowódca	 oddziału	 w armii	 Amarama,	 nauczył	 się,	 że	 pochwały	 powinny	 być	 szczere,	 ale	 nie	 należy	 ich skąpić.

–	 Musimy	 popracować	 nad	 opuszczaniem	 –	 powiedział.	 –	 Ale	 ogólnie	 jestem	 pod wrażeniem.	 Dwa	 tygodnie,	 a	 wy	 już	 pracujecie	 razem	 równie	 dobrze,	 jak	 niektóre drużyny,	z	którymi	ćwiczyłem	wiele	miesięcy.	Jestem	zadowolony.	I	dumny.	Napijcie	się i	 zróbcie	 sobie	 przerwę.	 Przebiegniemy	 się	 jeszcze	 raz	 albo	 dwa	 przed	 przydziałem pracy.

Znów	 mieli	 zbierać	 kamienie,	 ale	 nie	 narzekał.	 Przekonał	 swoich	 ludzi,	 że

podnoszenie	kamieni	pomoże	im	się	wzmocnić,	a	kilku	najbardziej	zaufanych	zatrudnił

do	pomocy	w	zbieraniu	guzowca,	dzięki	czemu	mógł	–	z	trudem	–	zaopatrzyć	drużynę	w

dodatkowe	jedzenie	i	zwiększać	zapasy	środków	medycznych.

Dwa	 tygodnie.	 Łatwe	 dwa	 tygodnie,	 jak	 na	 mostowych.	 Jedynie	 dwie	 wyprawy,

przy	 czym	 raz	 dotarli	 na	 płaskowyż	 za	 późno.	 Parshendi	 uciekli	 z	 sercem	 klejnotu jeszcze	przed	ich	przybyciem.	To	było	dobre	dla	mostowych.

Drugi	 atak	 nie	 był	 tak	 zły,	 oceniając	 wedle	 ich	 standardów.	 Dwóch	 kolejnych zginęło	 –	 Amark	 i	 Koolf.	 Dwóch	 rannych	 –	 Narm	 i	 Peet.	 Ułamek	 tego,	 co	 straciły	 inne drużyny.	 Kaladin	 próbował	 zachować	 zadowoloną	 minę,	 kiedy	 podszedł	 do	 beczki	 z wodą	i	wziął	czerpak	z	ręki	jednego	z	ludzi,	po	czym	wypił	zawartość.

Most	 numer	 cztery	 zatonie	 pod	 ciężarem	 rannych.	 Pozostało	 ich	 zaledwie

trzydziestu,	z	pięcioma	rannymi,	którzy	nie	dostawali	żołdu	i	trzeba	było	ich	wykarmić z	 dochodów	 ze	 sprzedaży	 guzowca.	 Licząc	 tych,	 którzy	 zginęli,	 ponieśli	 prawie trzydzieści	 procent	 strat	 w	 ciągu	 tygodni,	 kiedy	 próbował	 ich	 chronić.	 W	 armii Amarama	taką	liczbę	ofiar	uznano	by	za	katastrofalną.

W	 tamtym	 czasie	 na	 życie	 Kaladina	 składało	 się	 szkolenie	 i	 maszerowanie,	 od czasu	do	czasu	przerywane	gorączką	bitwy.	Tutaj	walka	była	nieustająca.	Co	kilka	dni.

Coś	takiego	mogło	–	musiało	–	osłabić	każdą	armię.

Musi	istnieć	lepszy	sposób,	pomyślał	Kaladin,	płucząc	usta	letnią	wodą,	po	czym

wylał	sobie	zawartość	kolejnego	czerpaka	na	głowę.	Nie	mógł	dalej	tracić	dwóch	ludzi

tygodniowo	z	powodu	śmierci	i	ran.	Ale	jak	mieli	przeżyć,	skoro	ich	własnych	oficerów

nie	obchodziło,	czy	żyją,	czy	umierają?

Z	 trudem	 powstrzymał	 się	 przed	 wrzuceniem	 czerpaka	 ze	 złością	 do	 beczułki.

Miast	tego	podał	go	Bliźnie	i	uśmiechnął	się	do	niego.	Kłamstwo.	Ale	ważne.

Gaz	 obserwował	 go	 z	 cienia	 budynku	 koszar	 innej	 drużyny.	 Przezroczysta	 postać Syl	–	która	przybrała	teraz	kształt	unoszącego	się	na	wietrze	puchu	guzowca	–	kręciła się	wokół	sierżanta.	W	końcu	przyleciała	do	Kaladina,	wylądowała	na	jego	ramieniu	i przybrała	kobiecą	postać.

–	On	coś	planuje	–	powiedziała.

–	 Nie	 wtrącał	 się	 –	 zauważył	 Kaladin.	 –	 Nie	 próbował	 nas	 nawet	 powstrzymać przed	zjedzeniem	wieczornej	potrawki.

–	Rozmawiał	z	jasnookim.

–	Lamarilem?

Przytaknęła.

–	Lamaril	jest	jego	przełożonym.

Kaladin	wszedł	w	cień	koszar	mostu	numer	cztery.	Oparł	się	o	ścianę	i	spoglądał

na	swoich	ludzi	przy	baryłce	z	wodą.	Rozmawiali	teraz	ze	sobą.	Żartowali.	Śmiali	się.

Wieczorami	szli	się	razem	napić.	Ojcze	Burz,	nigdy	nie	sądził,	że	będzie	się	cieszył,	że ludzie	pod	jego	dowodzeniem	piją.

–	Nie	podobały	mi	się	ich	miny	–	stwierdziła	Syl,	siadając	na	ramieniu	Kaladina.	–

Ponure.	Jak	chmury	burzowe.	Nie	słyszałam,	co	mówili,	zauważyłam	ich	za	późno.	Ale

nie	podoba	mi	się	to,	szczególnie	ten	Lamaril.

Kaladin	powoli	pokiwał	głową.

–	Ty	też	mu	nie	ufasz?

–	Jest	jasnooki.	–	To	wystarczyło.

–	Czyli	my…

–	 Nic	 nie	 robimy	 –	 odparł	 Kaladin.	 –	 Nie	 mogę	 zareagować,	 dopóki	 czegoś	 nie spróbują.	 A	 jeśli	 zacznę	 marnować	 energię	 na	 zamartwianie	 się	 tym,	 co	 mogliby zrobić,	nie	uda	mi	się	rozwiązać	problemów,	przed	którymi	teraz	stoimy.

W	rzeczywistości	martwił	się	tym,	o	czym	nie	wspomniał.	Gdyby	Gaz	lub	Lamaril

zdecydowali	 się	 zabić	 Kaladina,	 nie	 mógłby	 ich	 powstrzymać.	 Owszem,	 mostowych rzadko	tracono	za	cokolwiek	poza	odmową	biegu	z	mostem.	Ale	nawet	w	„uczciwych”

armiach,	 takich	 jak	 Amarama,	 słyszało	 się	 pogłoski	 o	 sfingowanych	 oskarżeniach	 i fałszywych	 dowodach.	 W	 niezdyscyplinowanym	 obozie	 Sadeasa,	 w	 którym	 nie obowiązywało	wiele	reguł,	nikt	by	nie	mrugnął,	gdyby	Kaladin	–	niewolnik	z	piętnem shash	 –	 został	 wywieszony	 z	 powodu	 niesprecyzowanego	 oskarżenia.	 Mogliby	 go wystawić	 na	 arcyburzę	 i	 umyć	 ręce,	 twierdząc,	 że	 to	 Ojciec	 Burz	 zadecydował	 o	 jego losie.

Kaladin	 wyprostował	 się	 i	 poszedł	 w	 stronę	 cieśli.	 Rzemieślnicy	 i	 ich	 uczniowie trudzili	się,	wycinając	kawałki	drewna	na	drzewce	włóczni,	mosty,	słupy	albo	meble.

Rzemieślnicy	 skinęli	 Kaladinowi,	 kiedy	 przechodził.	 Znali	 go	 dobrze,

przyzwyczaili	 się	 do	 jego	 dziwnych	 próśb,	 na	 przykład,	 o	 deskę	 wystarczająco	 długą, by	 mogło	 ją	 trzymać	 czterech	 mężczyzn,	 ćwicząc	 bieg	 w	 równym	 tempie.	 Znalazł	 na wpół	ukończony	most,	który	wyrósł	z	tej	jednej	deski,	którą	wcześniej	dźwigał.

Ukląkł	i	przyjrzał	się	drewnu.	Grupa	mężczyzn	pracowała	po	jego	prawej	z	wielką

piłą,	 odcinając	 wąskie	 plastry	 z	 okrągłego	 pnia.	 Pewnie	 miały	 z	 nich	 powstać

siedziska	krzeseł.

Przeciągnął	 palcami	 po	 gładkim	 drewnie.	 Wszystkie	 przenośne	 mosty	 budowano

z	 drewna	 zwanego	 makam.	 Miało	 ciemnobrązowy	 odcień,	 o	 prawie	 niewidocznych

słojach,	 a	 do	 tego	 było	 jednocześnie	 mocne	 i	 lekkie.	 Rzemieślnicy	 gładko	 oszlifowali drewno,	które	pachniało	trocinami	i	piżmowym	sokiem.

–	 Kaladinie?	 –	 spytała	 Syl,	 przeszła	 przez	 powietrze	 i	 zstąpiła	 na	 most.	 –

Wydajesz	się	zamyślony.

–	 To	 paradoks,	 jak	 dobrze	 budują	 te	 mosty	 –	 powiedział.	 –	 W	 tej	 armii	 cieśle	 są większymi	zawodowcami	niż	żołnierze.

–	Co	ma	sens	–	zauważyła.	–	Rzemieślnicy	chcą	zbudować	mosty,	które	przetrwają.

Żołnierze,	 których	 słucham,	 chcą	 jedynie	 dostać	 się	 na	 płaskowyż,	 pochwycić	 serce klejnotu	i	uciec.	To	dla	nich	zabawa.

–	Cóż	za	przenikliwa	uwaga.	Robisz	się	coraz	bardziej	spostrzegawcza.

Skrzywiła	się.

–	Wydaje	mi	się	raczej,	że	przypominam	sobie	rzeczy,	które	wiedziałam	wcześniej.

–	 Wkrótce	 przestaniesz	 być	 sprenem.	 Będziesz	 małym	 przezroczystym	 filozofem.

Będziemy	 musieli	 odesłać	 cię	 do	 klasztoru,	 gdzie	 poświęcisz	 swój	 czas	 głębokim, ważnym	rozważaniom.

–	 Tak	 –	 zgodziła	 się	 –	 na	 przykład,	 jak	 skłonić	 tamtejszych	 żarliwców	 do

przypadkowego	 wypicia	 mikstury,	 od	 której	 posinieją	 im	 wargi.	 –	 Uśmiechnęła	 się psotnie.

Kaladin	odpowiedział	uśmiechem,	ale	nadal	przeciągał	palcem	po	drewnie.	Wciąż

nie	 rozumiał,	 dlaczego	 nie	 pozwalają	 mostowym	 nosić	 tarcz.	 Nikt	 nie	 chciał	 mu udzielić	odpowiedzi.

–	 Wykorzystują	 makam,	 ponieważ	 jest	 wystarczająco	 mocne,	 by	 utrzymać	 szarżę

ciężkiej	 kawalerii	 –	 powiedział.	 –	 Może	 uda	 nam	 się	 to	 wykorzystać.	 Odmawiają	 nam tarcz,	ale	jedną	i	tak	nosimy	na	ramionach.

–	Ale	jak	zareagują,	jeśli	spróbujesz	to	zrobić?

Kaladin	wstał.

–	Nie	wiem,	ale	nie	mam	wyboru.

Wypróbowanie	tego	będzie	ryzykiem,	ogromnym	ryzykiem.	Niestety,	pozbawione

elementu	ryzyka	pomysły	skończyły	mu	się	przed	wieloma	dniami.

*

–	Możemy	trzymać	go	tutaj	–	wyjaśnił	Kaladin,	wskazując	na	Skałę,	Tefta,	Bliznę	i

Moasha.

Stali	 obok	 mostu	 przewróconego	 na	 bok,	 z	 odsłoniętą	 dolną	 częścią.	 Dno	 było skomplikowaną	 konstrukcją,	 z	 ośmioma	 rzędami	 po	 trzy	 pozycje,	 w	 których	 mieściło się	 w	 sumie	 do	 dwudziestu	 czterech	 mężczyzn	 bezpośrednio	 pod	 spodem,	 a	 do	 tego szesnaście	kompletów	uchwytów	–	po	osiem	z	każdej	strony	–	dla	kolejnych	szesnastu mężczyzn	 z	 zewnątrz.	 W	 sumie	 czterdziestu,	 biegnących	 ramię	 przy	 ramieniu,	 gdyby mieli	pełną	obsadę.

Każda	 pozycja	 pod	 spodem	 miała	 wgłębienie	 na	 głowę	 mostowego,	 dwa	 wygięte

bloczki	drewna,	które	opierał	na	ramionach	i	dwa	pręty	jako	uchwyty.	Mostowi	nosili

podkładki	 na	 ramionach,	 a	 ci,	 którzy	 byli	 niżsi,	 nosili	 dodatkowe.	 Gaz	 starał	 się przydzielać	nowych	mostowych	do	drużyn,	kierując	się	kryterium	wzrostu.

To	 rzecz	 jasna	 nie	 dotyczyło	 mostu	 czwartego.	 Most	 numer	 cztery	 dostawał

resztki.

Kaladin	wskazał	na	kilka	prętów	i	rozpórek.

–	 Moglibyśmy	 chwycić	 tutaj,	 a	 później	 pobiec	 prosto	 naprzód,	 niosąc	 most

bokiem,	 po	 prawej,	 pod	 kątem.	 Umieścilibyśmy	 wyższych	 na	 zewnątrz,	 a	 niższych wewnątrz.

–	Co	by	to	dało?	–	spytał	Skała,	marszcząc	czoło.

Kaladin	spojrzał	na	Gaza,	który	obserwował	ich	w	pobliżu.	Nieprzyjemnie	blisko.

Lepiej	 nie	 mówić,	 dlaczego	 naprawdę	 chciał	 nieść	 most	 bokiem.	 Poza	 tym	 nie	 chciał

wzbudzać	nadziei	swoich	ludzi,	dopóki	nie	wiedział,	czy	to	zadziała.

–	 Chciałbym	 po	 prostu	 spróbować	 –	 powiedział.	 –	 Gdyby	 udało	 nam	 się	 czasem zmienić	pozycje,	mogłoby	być	łatwiej.	Męczylibyśmy	różne	grupy	mięśni.

Stojąca	na	szczycie	mostu	Syl	się	skrzywiła.	Zawsze	się	krzywiła,	kiedy	Kaladin

ukrywał	prawdę.

–	Zbierz	ludzi	–	powiedział	Kaladin,	wskazując	na	Skałę,	Tefta,	Bliznę	i	Moasha.

Wyznaczył	 tę	 czwórkę	 na	 dowódców	 pododdziałów,	 czego	 w	 drużynach

mostowych	zazwyczaj	nie	było.	Ale	żołnierze	lepiej	działali	w	mniejszych	grupkach,	po sześciu	czy	ośmiu.

Żołnierze,	pomyślał	Kaladin.	Czy	tak	o	nich	myślę?

Nie	walczyli.	Ale	owszem,	byli	żołnierzami.	Łatwo	nie	docenić	ludzi,	kiedy	uważa

się	 ich	 za	 „tylko”	 mostowych.	 Szarża	 na	 wrogich	 łuczników	 bez	 tarcz	 wymagała odwagi.	Nawet	kiedy	było	się	do	tego	zmuszonym.

Spojrzawszy	 w	 bok,	 zauważył,	 że	 Moash	 nie	 odszedł	 z	 pozostałą	 trójką.

Mężczyzna	 o	 szczupłej	 twarzy	 miał	 ciemnozielone	 oczy	 i	 brązowe	 włosy	 z	 czarnymi pasmami.

–	Coś	nie	tak,	żołnierzu?	–	spytał	Kaladin.

Moash	zamrugał	z	zaskoczeniem	na	to	określenie,	ale	wraz	z	pozostałymi	zdążył

się	już	przyzwyczaić	do	wszelkiego	rodzaju	nietypowych	zachowań	Kaladina.

–	Dlaczego	zrobiłeś	ze	mnie	dowódcę	pododdziału?

–	 Ponieważ	 opierałeś	 się	 mojemu	 przywództwu	 dłużej	 niż	 większość.	 I	 byłeś

najbardziej	wygadany	ze	wszystkich.

–	Zrobiłeś	ze	mnie	dowódcę,	bo	nie	chciałem	ci	być	posłuszny?

–	 Zrobiłem	 z	 ciebie	 dowódcę,	 ponieważ	 uznałem	 cię	 za	 kompetentnego	 i

inteligentnego.	 Ale	 poza	 tym	 nie	 dałeś	 się	 zbyt	 łatwo	 przekonać.	 Jesteś	 uparty.	 To może	mi	się	przydać.

Moash	podrapał	się	po	krótkiej	bródce.

–	W	porządku.	Ale	w	przeciwieństwie	do	Tefta	i	Rogożercy	nie	uważam	cię	za	dar

Wszechmocnego.	Nie	ufam	ci.

–	To	dlaczego	mnie	słuchasz?

Moash	spojrzał	mu	w	oczy,	po	czym	wzruszył	ramionami.

–	Pewnie	jestem	ciekaw.

Odszedł,	żeby	zebrać	oddział.

*

Co,	 na	 szalejące	 wichry…?	 –	 pomyślał	 Gaz	 z	 osłupieniem,	 gdy	 minął	 go	 most numer	cztery.	Co	ich	opętało,	że	próbowali	nosić	go	bokiem?

Musieli	 ustawić	 się	 w	 dziwny	 sposób,	 w	 trzech	 rzędach	 zamiast	 pięciu, niezręcznie	zaciskając	ręce	na	spodniej	części	mostu	i	trzymając	go	na	prawo.	To	była jedna	 z	 najdziwniejszych	 rzeczy,	 jakie	 widział.	 Ledwie	 się	 wszyscy	 mieścili,	 a uchwytów	nie	zaprojektowano	do	noszenia	mostu	w	taki	sposób.

Gaz	podrapał	się	po	głowie,	obserwując	ich,	po	czym	wyciągnął	rękę	i	zatrzymał

Kaladina.	 Paniczyk	 puścił	 most	 i	 podbiegł	 do	 Gaza,	 ocierając	 czoło;	 pozostali	 biegli dalej.

–	Co	to	ma	być?	–	spytał	Gaz,	pokazując	palcem.

–	Drużyna	mostowa.	Niosąca	coś,	co	na	moje	oko	jest…	tak,	to	most!

–	Nie	prosiłem	o	złośliwości	–	warknął	Gaz	–	tylko	o	wyjaśnienie.

–	 Noszenie	 mostu	 nad	 głowami	 staje	 się	 męczące	 –	 powiedział	 Kaladin.	 Był

wysokim	 mężczyzną,	 wystarczająco,	 by	 górować	 nad	 Gazem.	 Niech	 to	 burza,	 nie	 dam się	 zastraszyć!	 –	 To	 sposób,	 by	 wykorzystać	 inne	 mięśnie.	 Jak	 przerzucenie	 bagażu	 z jednego	ramienia	na	drugie.

Gaz	spojrzał	w	bok.	Czy	w	ciemnościach	coś	się	poruszyło?

–	Gaz?	–	spytał	Kaladin.

–	 Posłuchaj,	 paniczyku	 –	 odparł	 Gaz,	 znów	 patrząc	 na	 niego.	 –	 Noszenie	 go	 nad głowami	 może	 być	 męczące,	 ale	 noszenie	 go	 w	 taki	 sposób	 to	 czysta	 głupota.

Wyglądacie,	 jakbyście	 mieli	 się	 zaraz	 potknąć	 jeden	 o	 drugiego,	 a	 uchwyty	 są kiepskie.	Z	trudem	mieścisz	wszystkich.

–	 Tak	 –	 zgodził	 się	 spokojniej	 Kaladin.	 –	 Ale	 często	 jedynie	 połowa	 drużyny przeżywa	 wyprawę.	 Moglibyśmy	 nosić	 go	 w	 taki	 sposób	 z	 powrotem,	 kiedy	 jest	 nas mniej.	Przynajmniej	moglibyśmy	zmienić	pozycje.

Gaz	zawahał	się.	Jedynie	połowa	drużyny…

Gdyby	 nieśli	 most	 w	 taki	 sposób	 do	 ataku,	 byliby	 powolni,	 odsłonili	 się.	 To mogłaby	być	katastrofa,	przynajmniej	dla	mostu	czwartego.

Sierżant	uśmiechnął	się.

–	Podoba	mi	się.

Kaladin	wydawał	się	wstrząśnięty.

–	Co	takiego?

–	 Inicjatywa.	 Inwencja.	 Tak,	 ćwiczcie.	 Bardzo	 bym	 chciał	 zobaczyć,	 jak

podchodzicie	do	płaskowyżu,	niosąc	most	w	taki	sposób.

Kaladin	zmrużył	oczy.

–	Naprawdę?

–	Tak	–	odparł	Gaz.

–	Cóż,	może	tak	zrobimy.

Gaz	uśmiechnął	się,	odprowadzając	Kaladina	wzrokiem.	Takiej	właśnie	katastrofy

potrzebował.	 Teraz	 musiał	 jeszcze	 tylko	 wymyślić,	 czym	 zapłacić	 szantażyście

Lamarilowi.



Sześć	lat	wcześniej

–	Nie	popełnij	takiego	samego	błędu,	co	ja,	synu.

Kal	 podniósł	 wzrok	 znad	 teczki.	 Ojciec	 siedział	 po	 przeciwnej	 stronie	 sali

operacyjnej,	 z	 dłonią	 uniesioną	 do	 głowy.	 W	 drugiej	 trzymał	 na	 wpół	 opróżniony kielich.	Fioletowe	wino,	jeden	z	najmocniejszych	trunków.

Lirin	odstawił	kielich,	a	ciemnofioletowy	płyn	–	o	barwie	krwi	kremlika	–	zadrżał.

Odbijał	Burzowe	Światło	kilku	kul	spoczywających	na	blacie.

–	Ojcze?

–	 Kiedy	 dotrzesz	 do	 Kharbranthu,	 zostań	 tam.	 –	 Jego	 głos	 brzmiał	 bełkotliwie.	 –

Nie	daj	się	ściągnąć	z	powrotem	do	tego	malutkiego,	zacofanego,	głupiego	miasteczka.

Nie	 zmuszaj	 swojej	 pięknej	 żony,	 by	 żyła	 z	 dala	 od	 wszystkich,	 których	 kiedykolwiek znała	i	kochała.

Ojciec	Kala	nieczęsto	się	upijał,	to	był	rzadki	wieczór	słabości.	Może	dlatego,	że

matka	poszła	wcześnie	spać,	wyczerpana	pracą.

–	Zawsze	mówiłeś,	że	powinienem	wrócić	–	odezwał	się	cicho	Kal.

–	 Jestem	 idiotą.	 –	 Odwrócony	 plecami	 do	 syna,	 gapił	 się	 na	 ścianę	 omywaną białym	blaskiem	kul.	–	Nie	chcą	mnie	tutaj.	Nigdy	mnie	nie	chcieli.

Kal	 spojrzał	 na	 teczkę.	 Znajdowały	 się	 w	 niej	 rysunki	 spreparowanych	 ciał,

mięśnie	 wyciągnięte	 i	 rozłożone.	 Szkice	 były	 bardzo	 szczegółowe.	 Na	 każdym

znajdowały	 się	 pary	 glifów	 oznaczające	 każdą	 z	 części,	 a	 on	 je	 zapamiętał.	 Teraz studiował	procedury,	zagłębiając	się	w	ciała	ludzi	od	dawna	martwych.

Laral	 kiedyś	 powiedziała,	 że	 ludzie	 nie	 powinni	 zaglądać	 pod	 skórę.	 Te	 teczki	 i rysunki	 były	 jedną	 z	 przyczyn,	 dlaczego	 wszyscy	 odnosili	 się	 do	 Lirina	 z	 taką nieufnością.	Patrzenie	w	głąb	było	jak	patrzenie	pod	ubranie,	tylko	gorzej.

Lirin	 dolał	 sobie	 wina.	 Jak	 bardzo	 mógł	 się	 zmienić	 świat	 w	 tak	 krótkim	 czasie.

Kal	 otulił	 się	 płaszczem.	 Nadeszła	 zima,	 ale	 nie	 mogli	 sobie	 pozwolić	 na	 węgiel	 do piecyka,	 gdyż	 pacjenci	 już	 nie	 zostawiali	 darów.	 Lirin	 nie	 przestał	 leczyć	 ani operować.	Mieszkańcy	po	prostu	przestali	płacić,	a	wszystko	na	polecenie	Roshone’a.

–	Nie	powinien	być	do	tego	zdolny	–	wyszeptał	Kal.

–	Ale	jest	–	odparł	Lirin.

Miał	na	sobie	białą	koszulę	i	czarną	kamizelę	wyłożone	na	jasnobrązowe	spodnie.

Kamizela	była	rozpięta,	poły	wisiały	po	bokach,	jak	skóra	trupów	na	rysunkach	Kala.

–	Moglibyśmy	wydać	kule	–	powiedział	z	wahaniem	Kal.

–	 Są	 przeznaczone	 na	 twoje	 wykształcenie	 –	 warknął	 Lirin.	 –	 Gdybym	 mógł	 cię teraz	odesłać,	zrobiłbym	to.

Rodzice	Kala	 wysłali	list	 do	chirurgów	 w	Kharbrancie,	 prosząc,	by	 pozwolili	 mu

wcześniej	przystąpić	do	egzaminu.	Odpowiedź	była	negatywna.

–	Chce,	żebyśmy	je	wydali	–	powiedział	Lirin	bełkotliwie.	–	Dlatego	powiedział	to,

co	powiedział.	Próbuje	nas	zmusić,	żebyśmy	potrzebowali	tych	kul.

Słowa	 Roshone’a	 do	 mieszkańców	 miasteczka	 nie	 były	 do	 końca	 rozkazem.

Zasugerował	jedynie,	że	jeśli	ojciec	Kala	był	zbyt	głupi,	by	żądać	zapłaty,	to	nie	należy mu	płacić.	Następnego	dnia	ludzie	przestali.

Mieszkańcy	 miasta	 odnosili	 się	 do	 Roshone’a	 z	 dezorientującą	 mieszanką

podziwu	 i	 strachu.	 Zdaniem	 Kala	 nie	 zasługiwał	 ani	 na	 jedno,	 ani	 na	 drugie.

Najwyraźniej	został	zesłany	do	Paleniska,	gdyż	był	rozgoryczony	i	miał	mnóstwo	wad.

Widocznie	 nie	 zasługiwał,	 by	 przebywać	 wśród	 prawdziwych	 jasnookich,	 którzy

walczyli	o	zemstę	na	Strzaskanych	Równinach.

–	 Dlaczego	 ludzie	 tak	 bardzo	 starają	 się	 go	 zadowolić?	 –	 spytał	 Kal,	 mówiąc	 do pleców	ojca.	–	Nigdy	się	tak	nie	zachowywali	w	obecności	oświeconego	Wistiowa.

–	Robią	to,	ponieważ	Roshone’a	nie	da	się	ugłaskać.

Kal	zmarszczył	czoło.	Czy	to	wino	pzez	niego	przemawiało?

Ojciec	 odwrócił	 się,	 w	 jego	 oczach	 odbijało	 się	 czyste	 Burzowe	 Światło.	 W	 tych oczach	chłopak	widział	zaskakującą	przytomność.	Jednak	nie	był	aż	tak	pijany.

–	Oświecony	Wistiow	pozwalał	ludziom	robić,	co	chcieli.	I	dlatego	go	ignorowali.

Roshone	pozwala	im	zobaczyć,	że	uważa	ich	za	godnych	pogardy.	I	dlatego	starają	się

go	zadowolić.

–	To	nie	ma	sensu.

–	Takie	jest	życie	–	powiedział	Lirin,	bawiąc	się	jedną	z	kul	na	stole,	przetaczając

ją	 palcem.	 –	 Musisz	 się	 tego	 nauczyć,	 Kal.	 Kiedy	 ludziom	 wydaje	 się,	 że	 świat	 jest	 w porządku,	 jesteśmy	 zadowoleni.	 Ale	 jeśli	 widzimy	 lukę…	 niedoskonałość…	 ze wszystkich	sił	staramy	się	ją	wypełnić.

–	Mówisz	to	tak,	jakby	to,	co	robią,	było	szlachetne.

–	 W	 pewnym	 sensie	 jest.	 –	 Lirin	 westchnął.	 –	 Nie	 powinienem	 być	 tak	 surowy wobec	 naszych	 sąsiadów.	 Są	 małostkowi,	 owszem,	 ale	 to	 małostkowość	 ignorantów.

Nie	 czuję	 do	 nich	 odrazy.	 Moje	 obrzydzenie	 wywołuje	 ten,	 który	 nim	 manipuluje.

Człowiek	 taki	 jak	 Roshone	 może	 wziąć	 to,	 co	 jest	 uczciwe	 i	 szczere	 w	 ludziach,	 i wypaczyć	to	w	szlam,	po	którym	przejdzie.

Pociągnął	łyk,	dopijając	wino.

–	 Powinniśmy	 wydać	 kule	 –	 powiedział	 Kal.	 –	 Albo	 wysłać	 je	 gdzieś,	 do	 jakiegoś lichwiarza	albo	coś.	Gdyby	zniknęły,	zostawiłby	nas	w	spokoju.

–	Nie	–	odparł	cicho	ojciec.	–	Roshone	nie	jest	człowiekiem,	który	oszczędzi	kogoś,

kogo	 pokonał.	 On	 należy	 do	 tych,	 którzy	 nie	 przestają	 kopać.	 Nie	 wiem,	 jaki	 błąd polityczny	sprawił,	że	wylądował	w	tym	miejscu,	ale	wyraźnie	nie	może	się	zemścić	na rywalach.	My	jesteśmy	wszystkim,	co	ma.	–	Lirin	zawahał	się.	–	Biedny	głupiec.

Biedny	 głupiec?	 –	 pomyślał	 Kal.	 Próbuje	 zniszczyć	 nasze	 życie,	 a	 ojciec	 tylko	 to może	powiedzieć?

A	 co	 z	 historiami,	 które	 ludzie	 śpiewali	 przy	 ogniu?	 Opowieściami	 o	 bystrych pasterzach,	 którzy	 przechytrzyli	 i	 obalili	 głupiego	 jasnookiego?	 Istniały	 dziesiątki wersji,	a	Kal	słyszał	je	wszystkie.	Czy	Lirin	nie	powinien	się	bronić?	Zrobić	coś	poza siedzeniem	i	czekaniem?

Ale	 nie	 odezwał	 się	 na	 głos,	 doskonale	 wiedział,	 co	 powiedziałby	 Lirin.	 „Tym	 ja się	będę	martwił.	Ty	wracaj	do	nauki”.

Kal	 z	 westchnieniem	 usadowił	 się	 na	 krześle	 i	 znów	 otworzył	 teczkę.	 Na	 sali panował	 półmrok,	 świeciły	 jedynie	 cztery	 kule	 na	 stole	 i	 jedna,	 którą	 Kal	 pomagał

sobie	 w	 lekturze.	 Lirin	 trzymał	 większość	 kul	 w	 ukryciu	 w	 kredensie.	 Kal	 uniósł

własną	 kulę,	 oświetlając	 kartę.	 Na	 tyłach	 znajdowały	 się	 dłuższe	 wyjaśnienia procedur,	które	mogła	mu	przeczytać	matka.	Była	jedyną	kobietą	w	miasteczku,	która umiała	czytać,	choć	Lirin	twierdził,	że	nie	jest	to	rzadkością	wśród	dobrze	urodzonych ciemnookich	kobiet	w	miastach.

Ucząc	się,	Kal	bezmyślnie	wyjął	coś	z	kieszeni.	Kamień,	który	czekał	na	niego	na

krześle,	 kiedy	 przyszedł	 się	 uczyć.	 Rozpoznał	 w	 nim	 ulubiony	 kamyk	 Tiena,	 który chłopiec	ostatnio	ciągle	ze	sobą	nosił.	Teraz	zostawił	go	Kaladinowi	–	często	to	robił	z nadzieją,	 że	 starszy	 brat	 też	 zobaczy	 w	 nim	 piękno,	 choć	 wszystkie	 wyglądały	 jak zwyczajne	 kamienie.	 Będzie	 musiał	 spytać	 Tiena,	 co	 w	 tym	 egzemplarzu	 uznał	 za wyjątkowe.	Zawsze	coś	takiego	było.

Tien	 spędzał	 teraz	 całe	 dnie,	 ucząc	 się	 ciesielstwa	 od	 Rala,	 jednego	 z

mieszkańców	 miasteczka.	 Lirin	 niechętnie	 mu	 na	 to	 pozwolił	 –	 liczył	 na	 kolejnego pomocnika	 chirurga,	 ale	 Tien	 nie	 mógł	 znieść	 widoku	 krwi.	 Nie	 przyzwyczaił	 się	 do niego	 i	 zamierał	 za	 każdym	 razem.	 To	 było	 niepokojące.	 Kal	 liczył,	 że	 ojciec	 będzie mógł	korzystać	z	pomocy	młodszego	syna,	kiedy	on	sam	wyjedzie.	A	Kal	miał	wyjechać, tak	 czy	 inaczej.	 Jeszcze	 nie	 dokonał	 wyboru	 między	 armią	 a	 Kharbranthem,	 choć ostatnio	zaczynał	się	skłaniać	w	stronę	zostania	włócznikiem.

Gdyby	 wybrał	 tę	 drogę,	 musiałby	 to	 zrobić	 ukradkiem,	 kiedy	 osiągnie	 wiek

wystarczający,	 by	 werbownicy	 przyjęli	 go	 wbrew	 sprzeciwowi	 rodziców.	 Piętnaście powinno	wystarczyć.	Jeszcze	pięć	miesięcy.	Na	razie	doszedł	do	wniosku,	że	znajomość mięśni	–	i	żywotnych	narządów	–	przyda	się	tak	samo	chirurgowi,	jak	i	włócznikowi.

Rozległo	 się	 uderzenie	 do	 drzwi.	 Kal	 podskoczył.	 To	 nie	 było	 pukanie,	 tylko uderzenie.	Znów	się	rozległo.	Brzmiało,	jakby	coś	ciężkiego	popychało	albo	uderzało	w drzwi.

–	Co,	na	burzowe	wichry?	–	spytał	Lirin,	podnosząc	się	z	krzesła.

Przeszedł	 przez	 niewielkie	 pomieszczenie,	 jego	 rozpięta	 kamizelka	 otarła	 się	 o stół	operacyjny,	guzik	zazgrzytał	o	drewno.

Kolejne	 uderzenie.	 Kal	 podniósł	 się	 niezręcznie	 i	 zamknął	 teczkę.	 W	 wieku

czternastu	 i	 pół	 roku	 był	 niemal	 wzrostu	 ojca.	 Rozległo	 się	 drapanie	 w	 drzwi,	 jak paznokcie	albo	szpony.	Kal	uniósł	rękę	do	ojca,	nagle	przerażony.	Był	późny	wieczór,	w pomieszczeniu	panował	mrok,	a	w	miasteczku	cisza.

Na	 zewnątrz	 coś	 było.	 Brzmiało	 jak	 bestia.	 Nieludzka.	 Powiadano,	 że	 w	 okolicy jest	leże	białogrzbietów,	które	robiły	zamieszanie,	atakując	podróżnych	na	trakcie.	Kal miał	 w	 głowie	 obraz	 tych	 gadzich	 stworów,	 wielkich	 jak	 konie,	 ale	 ze	 skorupą	 na grzbiecie.	Czy	jeden	z	nich	niuchał	ich	drzwi?	Ocierał	się	o	nie,	próbując	dostać	się	do środka?

–	Ojcze!	–	krzyknął	Kal.

Lirin	 otworzył	 drzwi.	 Słaby	 blask	 kul	 ukazał	 nie	 potwora,	 ale	 mężczyznę	 w

czarnym	 ubraniu.	 W	 ręku	 trzymał	 długi	 metalowy	 pręt,	 a	 na	 twarzy	 miał	 czarną wełnianą	 maskę	 z	 otworami	 na	 oczy.	 Kal	 poczuł,	 że	 serce	 wali	 mu	 w	 piersi	 z przerażenia,	kiedy	intruz	odskoczył	do	tyłu.

–	Nie	spodziewałeś	się,	że	znajdziesz	kogoś	w	środku,	co?	–	odezwał	się	ojciec.	–

Minęły	lata	od	ostatniej	kradzieży	w	miasteczku.	Wstyd	mi	za	ciebie.

–	Daj	nam	kule!	–	zawołał	ktoś	z	ciemności.

W	cieniu	pojawiła	się	inna	postać.	I	kolejna.

Ojcze	 Burz!	 Kal	 drżącymi	 dłońmi	 przycisnął	 teczkę	 do	 piersi.	 Ilu	 ich	 jest?

Rozbójnicy,	przybyli,	żeby	okraść	miasteczko!	Takie	rzeczy	się	zdarzały.	Ostatnio	coraz częściej,	jak	mówił	ojciec.

Jak	Lirin	mógł	być	tak	spokojny?

–	Te	kule	nie	som	twoje!	–	zawołał	ktoś.

–	Naprawdę?	–	spytał	Lirin.	–	A	czy	to	czyni	je	twoimi?	Sądzisz,	że	on	pozwoli	ci	je

zatrzymać?

Ojciec	 mówił	 tak,	 jakby	 nie	 byli	 zbójcami	 spoza	 miasteczka.	 Kal	 podkradł	 się bliżej,	by	stanąć	tuż	za	ojcem,	przerażony,	ale	jednocześnie	zawstydzony	tym	strachem.

Mężczyźni	w	mroku	byli	cienistymi	sylwetkami,	poruszającymi	się	w	prawo	i	w	lewo,

a	ich	twarze	kryła	czerń.

–	Oddamy	mu	je	–	powiedział	jeden	z	mężczyzn.

–	Nie	musi	dojść	do	przemocy,	Lirinie	–	dodał	inny.	–	I	tak	ich	nie	wydasz.

Ojciec	 prychnął.	 Cofnął	 się	 do	 środka.	 Kal	 krzyknął	 i	 odskoczył,	 kiedy	 ojciec otworzył	kredens,	w	którym	trzymał	kule.	Chwycił	wielki	szklany	puchar,	w	którym	je przechowywał	–	przykrywała	go	czarna	tkanina.

–	Chcecie	je?	–	spytał	Lirin,	podchodząc	do	drzwi	i	mijając	Kala.

–	Ojcze?	–	odezwał	się	przerażony	chłopak.

–	Chcecie	mieć	światło	dla	siebie?	–	Lirin	mówił	coraz	głośniej.	–	Macie!

Zdjął	 zasłonę.	 Kielich	 wybuchł	 jaskrawym	 blaskiem,	 niemal	 oślepiającym.	 Kal

uniósł	rękę.	Ojciec	był	cienistą	sylwetką,	która	wyglądała,	jakby	trzymała	w	dłoniach słońce.

Wielki	 kielich	 emanował	 spokojnym	 blaskiem.	 Niemal	 zimnym	 blaskiem.	 Kal

zamrugał	 załzawionymi	 oczyma,	 jego	 wzrok	 zaczynał	 się	 przyzwyczajać.	 Teraz

wyraźnie	 widział	 mężczyzn.	 Gdzie	 niegdyś	 wyłaniały	 się	 niebezpieczne	 cienie,	 teraz unosili	ręce	skuleni	mężczyźni.	Nie	wydawali	się	tak	groźni	–	w	rzeczy	samej,	tkanina na	twarzy	robiła	absurdalne	wrażenie.

Kal	 nie	 czuł	 się	 już	 przerażony,	 lecz	 dziwnie	 pewny	 siebie.	 Przez	 chwilę	 jego ojciec	 trzymał	 nie	 światło,	 ale	 zrozumienie.	 To	 Luten,	 pomyślał	 Kal,	 zauważając mężczyznę,	który	kulał.	Łatwo	go	było	poznać	mimo	maski.	Ojciec	Kala	operował	jego nogę	 i	 tylko	 dzięki	 niemu	 Luten	 mógł	 wciąż	 chodzić.	 Pozostałych	 też	 rozpoznał	 –	 ten szeroki	w	barach	to	Horl,	a	ten	w	nowym	płaszczu	to	Balsas.

Lirin	 z	 początku	 się	 nie	 odzywał.	 Stał	 ze	 światłem	 zalewającym	 blaskiem	 cały

kamienny	dziedziniec.	Mężczyźni	kulili	się,	jakby	wiedzieli,	że	ich	rozpoznał.

–	I	co?	–	odezwał	się	ojciec.	–	Zagroziliście	mi	przemocą.	Chodźcie.	Uderzcie	mnie.

Obrabujcie.	Zróbcie	to,	wiedząc,	że	przeżyłem	z	wami	całe	życie.	Zróbcie	to,	wiedząc, że	uzdrawiałem	wasze	dzieci.	Chodźcie.	Upuśćcie	krwi	jednemu	z	was!

Mężczyźni	bez	słowa	zniknęli	w	ciemnościach.



Mieszkali	 na	 szczycie	 wysokiego	 miejsca,	 do	 którego	 żaden	 człowiek	 nie	 mógł

dotrzeć,	 ale	 które	 każdy	 mógł	 odwiedzić.	 W	 mieście-wieży,	 którego	 nie	 stworzyła	 ludzka ręka.

Choć	 „Pieśń	 ostatniego	 lata”	 to	 fantastyczny	 romans	 z	 trzeciego	 stulecia	 po Odstępstwie,	 w	 tym	 wypadku	 jest	 to	 najprawdopodobniej	 znaczący	 odnośnik.	 Patrz: strona	27	tłumaczenia	Varali,	zwłaszcza	przypis.

Coraz	lepiej	radzili	sobie	z	noszeniem	mostu	na	boku.	Ale	nie	o	wiele	lepiej.

Kaladin	 patrzył,	 jak	 most	 czwarty	 go	 mija,	 poruszając	 się	 niezręcznie,

manewrując	 mostem	 z	 boku.	 Całe	 szczęście	 na	 spodniej	 stronie	 było	 mnóstwo

uchwytów,	a	oni	nauczyli	się,	jak	dobrze	je	złapać.	Musieli	nieść	konstrukcję	pod	mniej ostrym	kątem	niż	zamierzał.	To	odsłoniłoby	ich	nogi,	ale	może	uda	mu	się	nauczyć	ich, jak	to	równoważyć,	kiedy	spadają	strzały.

Jak	na	razie	nieśli	go	powoli,	a	mostowi	byli	tak	stłoczeni,	że	gdyby	Parshendim

udało	się	powalić	jednego	z	nich,	pozostali	by	się	o	niego	potykali.	Gdyby	stracili	choć kilku	ludzi,	całość	z	pewnością	by	się	wywróciła.

Trzeba	to	będzie	rozegrać	bardzo	ostrożnie,	pomyślał	Kaladin.

Syl	 unosiła	 się	 za	 drużyną	 mostową	 jako	 chmura	 niemal	 przezroczystych	 liści.

Coś	 za	 nią	 zwróciło	 uwagę	 Kaladina	 –	 żołnierz	 w	 mundurze	 prowadzący	 obszarpaną grupkę	 bezładnie	 stłoczonych	 mężczyzn.	 W	 końcu,	 pomyślał	 Kaladin.	 Czekał	 na kolejną	 grupę	 rekrutów.	 Krótko	 machnął	 na	 Skałę.	 Rogożerca	 skinął	 głową,	 przejmie szkolenie.	I	tak	nadszedł	czas,	by	zrobili	sobie	przerwę.

Kaladin	 pobiegł	 w	 górę	 niewielkiego	 zbocza	 na	 krawędzi	 tartaku	 i	 dotarł	 na miejsce	w	chwili,	kiedy	Gaz	przejął	nowo	przybyłych.

–	 Co	 za	 żałosna	 banda	 –	 stwierdził	 Gaz.	 –	 Już	 ostatnim	 razem	 myślałem,	 że przysłali	nam	resztki,	ale	ta	grupa…

Lamaril	wzruszył	ramionami.

–	Są	twoi,	Gaz.	Podziel	ich,	jak	chcesz.

Odszedł	wraz	z	żołnierzami,	pozostawiając	nieszczęsnych	poborowych.	Niektórzy

mieli	na	sobie	przyzwoite	ubrania	–	to	byli	niedawno	pojmani	przestępcy.	Reszta	miała na	czołach	piętna	niewolników.	Ich	widok	wywołał	w	Kaladinie	uczucia,	które	musiał

stłumić.	Wciąż	stał	na	szczycie	bardzo	stromego	zbocza	i	jeden	nieostrożny	krok	mógł

posłać	go	z	powrotem	w	dół	otchłani	rozpaczy.

–	 Do	 szeregu,	 kremliki	 –	 warknął	 Gaz	 w	 stronę	 nowych	 rekrutów,	 wyciągając

pałkę	i	machając	nią.	Spojrzał	na	Kaladina,	ale	nic	nie	powiedział.

Mężczyźni	ustawili	się	pośpiesznie.

Gaz	odliczył	wzdłuż	szeregu,	wybierając	co	wyższych.

–	 Wasza	 piątka	 jest	 w	 moście	 numer	 sześć.	 Zapamiętacie	 to.	 Zapomnicie,	 a

zostaniecie	 wychłostani.	 –	 Odliczył	 kolejną	 grupkę.	 –	 Wasza	 szóstka	 jest	 w	 moście numer	 czternaście.	 Czwórka	 na	 końcu,	 most	 trzeci.	 Ty,	 ty	 i	 ty,	 most	 pierwszy.	 Most numer	dwa	nikogo	nie	potrzebuje…	Wasza	czwórka	do	mostu	numer	siedem.

I	tak	rozdzielił	wszystkich.

–	Gaz	–	odezwał	się	Kaladin,	zakładając	ręce	na	piersi.

Syl	wylądowała	na	jego	ramieniu,	chmara	liści	przybrała	postać	młodej	kobiety.

Sierżant	odwrócił	się	do	niego.

–	W	moście	numer	cztery	pozostało	trzydziestu	zdolnych	do	walki.

–	W	szóstce	i	czternastce	jest	ich	mniej.

–	Każdy	miał	dwudziestu	dziewięciu,	a	właśnie	dosłałeś	im	spore	wzmocnienie.	A

w	 moście	 numer	 jeden	 jest	 trzydziestu	 siedmiu,	 ty	 zaś	 wybrałeś	 im	 jeszcze	 trzech nowych	ludzi.

–	Podczas	ostatniej	wyprawy	praktycznie	nikogo	nie	straciliście	i…

Kaladin	 chwycił	 Gaza	 za	 ramię,	 kiedy	 ten	 próbował	 odejść.	 Sierżant	 wzdrygnął

się,	unosząc	pałkę.

Tylko	spróbuj,	pomyślał	Kaladin,	spoglądając	Gazowi	w	oczy.	Prawie	sobie	życzył,

żeby	tamten	coś	zrobił.

Gaz	zacisnął	zęby.

–	Świetnie.	Jeden	człowiek.

–	Wybiorę	go	–	stwierdził	Kaladin.

–	Jasne.	I	tak	są	bezwartościowi.

Kaladin	 odwrócił	 się	 do	 nowych	 mostowych.	 Zebrali	 się	 w	 grupkach	 zgodnie	 z tym,	 do	 której	 drużyny	 wyznaczył	 ich	 Gaz.	 Kaladin	 natychmiast	 zwrócił	 uwagę	 na wyższych	 mężczyzn.	 Wydawali	 się	 dobrze	 odżywieni,	 jak	 na	 niewolników.	 Dwaj wyglądali,	jakby…

–	Hej,	gancho!	–	zawołał	ktoś	z	innej	grupy.	–	Hej!	Mnie	szukasz,	jak	sądzę.

Kaladin	 odwrócił	 się.	 Machał	 do	 niego	 niski,	 patykowaty	 mężczyzna.	 Miał	 tylko jedną	rękę.	Kto	go	wyznaczył	na	mostowego?

Zatrzyma	 strzałę,	 pomyślał	 Kaladin.	 Zdaniem	 tych	 na	 górze,	 do	 tego	 właśnie

nadają	się	niektórzy	mostowi.

Mężczyzna	miał	brązowe	włosy	i	opaloną	skórę	o	ton	za	ciemną,	by	był	Alethim.

Paznokcie	 jego	 dłoni	 były	 szare	 i	 krystaliczne,	 co	 identyfikowało	 go	 jako	 mieszkańca Herdazu.	 Większość	 przybyłych	 miała	 ponure,	 apatyczne	 miny,	 ale	 ten	 mężczyzna	 się uśmiechał,	choć	na	czole	miał	piętno	niewolnika.

To	stare	piętno,	pomyślał	Kaladin.	Albo	ostatnio	miał	łagodnego	pana,	albo	jakimś

sposobem	 nie	 dał	 się	 przybić.	 Mężczyzna	 najwyraźniej	 nie	 rozumiał,	 co	 go	 czeka	 jako

mostowego.	Nikt	by	się	nie	uśmiechał,	gdyby	to	rozumiał.

–	 Przydam	 ci	 się	 –	 powiedział	 tamten.	 –	 My,	 Herdazowie,	 jesteśmy	 wielkimi

wojownikami,	 gon.	 –	 Ostatnie	 słowo	 odnosiło	 się	 do	 Kaladina.	 –	 Widzisz,	 tamtym razem,	 byłem	 z	 trzema	 mężczyznami,	 naprawdę,	 oni	 oczywiście	 byli	 pijani,	 ale	 i	 tak ich	pobiłem.	–	Mówił	bardzo	szybko,	a	jego	silny	akcent	sprawiał,	że	słowa	zlewały	się ze	sobą.

Byłby	z	niego	koszmarny	mostowy.	Być	może	mógłby	biec	z	mostem	na	ramionach,

ale	 nie	 manewrować	 nim.	 Drużyna	 mostowa,	 która	 by	 go	 dostała,	 ustawiłaby	 go	 na przedzie	i	pozwoliła	mu	przyjąć	strzałę,	żeby	się	go	pozbyć.

„Musisz	robić,	co	się	da,	żeby	utrzymać	się	przy	życiu”,	przypomniał	mu	się	głos	z

jego	przeszłości.	„Obrócić	obciążenie	w	korzyść…”.

Tien.

–	Dobrze	–	powiedział	Kaladin,	pokazując	palcem.	–	Wezmę	tego	Herdaza	z	tyłu.

–	Co	takiego?

Niski	mężczyzna	podszedł	wolno	do	Kaladina.

–	Dzięki,	gancho!	Będziesz	się	cieszyć,	że	mnie	wybrałeś.

Kaladin	odwrócił	się	i	ruszył,	mijając	Gaza.	Sierżant	podrapał	się	po	głowie.

–	Tak	mnie	naciskałeś,	żeby	w	końcu	wybrać	sobie	tego	jednorękiego	kurdupla?

Kaladin	nie	odezwał	się	do	Gaza,	za	to	zwrócił	się	do	jednorękiego	Herdaza.

–	Dlaczego	chciałeś	pójść	ze	mną?	Nie	wiesz	nic	o	innych	drużynach	mostowych?

–	 Tylko	 ty	 wybierałeś	 –	 odparł	 tamten.	 –	 To	 oznacza,	 że	 jeden	 człowiek	 jest wyjątkowy,	a	pozostali	nie.	Robisz	na	mnie	dobre	wrażenie.	Masz	to	w	oczach,	gancho.

–	Przerwał.	–	Czym	jest	drużyna	mostowa?

Kaladin	odkrył,	że	nonszalancja	mężczyzny	go	rozbawiła.

–	Zobaczysz.	Jak	się	nazywasz?

–	Lopen.	Niektórzy	z	kuzynów	mówią	o	mnie	per	„ten	Lopen”,	bo	nie	znają	nikogo

poza	 mną	 o	 takim	 imieniu.	 Rozpytywałem	 się,	 zapytałem	 może	 setkę…	 może	 dwie setki…	w	każdym	razie	mnóstwo	ludzi.	I	nikt	nie	słyszał	o	takim	imieniu.

Kaladin	 zamrugał,	 przytłoczony	 naporem	 słów.	 Czy	 ten	 człowiek	 w	 ogóle

przestawał	gadać?

Most	 czwarty	 robił	 sobie	 przerwę,	 ich	 potężny	 most	 leżał	 oparty	 na	 boku,

zapewniając	 im	 cień.	 Pięciu	 rannych	 dołączyło	 do	 nich	 i	 rozmawiało	 –	 nawet	 Leyten wstał,	 co	 było	 dobrym	 znakiem.	 Przez	 zmiażdżoną	 nogę	 miał	 duże	 problemy	 z chodzeniem.	Kaladin	zrobił,	co	mógł,	ale	tamten	miał	do	końca	życia	utykać.

Jedynym,	który	nie	rozmawiał	z	pozostałymi,	był	Dabbid,	ten,	którym	tak	głęboko

wstrząsnęła	 bitwa.	 Chodził	 za	 pozostałymi,	 ale	 się	 nie	 odzywał.	 Kaladin	 zaczynał	 się obawiać,	że	mężczyzna	nigdy	nie	wyzdrowieje	z	osłabienia	umysłu.

Hobber	 –	 szczerbaty	 mężczyzna	 o	 okrągłej	 twarzy,	 który	 dostał	 strzałą	 w	 nogę	 –

chodził	bez	laski.	Wkrótce	mógł	znów	zacząć	biegać	z	mostem,	i	dobrze.	Potrzebowali

każdej	pary	rąk.

–	 Idź	 do	 tamtych	 koszar	 –	 powiedział	 Kaladin	 Lopenowi.	 –	 Na	 stercie	 na	 samym końcu	czekają	na	ciebie	koc,	sandały	i	kamizelka.

–	Pewnie	–	powiedział	Lopen,	odchodząc.	Po	drodze	pomachał	kilku	innym.

Skała	podszedł	do	Kaladina	i	założył	ręce	na	piersi.

–	Nowy?

–	Tak.

–	Gaz	pewnie	nie	dałby	nam	nikogo	innego.	–	Rogożerca	westchnął.	–	Powinniśmy

się	 tego	 spodziewać.	 Od	 teraz	 będzie	 nam	 przydzielał	 tylko	 najbardziej

bezużytecznych	mostowych.

Kaladina	 kusiło,	 by	 potwierdzić,	 ale	 się	 zawahał.	 Syl	 pewnie	 uznałaby	 to	 za kłamstwo	i	zdenerwowała	się.

–	 Ten	 nowy	 sposób	 noszenia	 mostu	 –	 powiedział	 Skała.	 –	 Nie	 jest	 bardzo

użyteczny,	myślę.	Jest…

Przerwał	mu	 dźwięk	rogu	 nad	obozem,	 obijający	się	 echem	od	 kamiennych	 ścian

jak	beczenie	odległego	wielkoskorupa.	Kaladin	napiął	się.	Jego	ludzie	byli	na	służbie.

Czekał	w	napięciu,	aż	rogi	zagrały	po	raz	trzeci.

–	Do	szeregu!	–	zawołał.	–	Ruszamy!

W	 przeciwieństwie	 do	 pozostałych	 dziewiętnastu	 drużyn,	 ludzie	 Kaladina	 nie

kręcili	 się	 zdezorientowani,	 lecz	 spokojnie	 zebrali	 na	 miejscu.	 Lopen	 wybiegł	 w kamizelce,	 po	 czym	 zawahał	 się,	 spoglądając	 na	 cztery	 oddziały.	 Nie	 wiedział,	 gdzie ma	 iść.	 Gdyby	 Kaladin	 umieścił	 go	 na	 przedzie,	 zostałby	 pocięty	 na	 kawałki,	 ale	 na innych	pozycjach	pewnie	by	ich	spowolnił.

–	Lopen!	–	zawołał	Kaladin.

Jednoręki	zasalutował.	Czy	on	myśli,	że	jest	w	wojsku?

–	Widzisz	tę	beczułkę	z	deszczówką?	Weź	kilka	bukłaków	od	pomocników	cieśli.

Powiedzieli	mi,	że	możemy	parę	pożyczyć.	Napełnij	ile	możesz	i	dogoń	nas	na	dole.

–	Pewnie,	gancho	–	powiedział	Lopen.

–	Most	do	góry!	–	krzyknął	Kaladin,	zajmując	miejsce	na	przedzie.	–	Na	ramiona!

Most	 czwarty	 ruszył	 się.	 Podczas	 gdy	 inne	 drużyny	 tłoczyły	 się	 wokół	 koszar, ludzie	 Kaladina	 pobiegli	 przez	 tartak.	 Jako	 pierwsi	 zbiegli	 po	 zboczu	 i	 dotarli	 do pierwszego	stałego	mostu,	zanim	armia	zdążyła	sformować	szyki.	Tam	Kaladin	polecił

im	opuścić	most	i	zaczekać.

Niedługo	 potem	 po	 zboczu	 zbiegł	 Lopen	 –	 co	 zadziwiające,	 towarzyszyli	 mu

Dabbid	 i	 Hobber.	 Nie	 mogli	 poruszać	 się	 szybko,	 gdyż	 Hobber	 utykał,	 ale	 z	 kawałka płótna	 i	 dwóch	 desek	 zrobili	 coś	 w	 rodzaju	 noszy.	 Na	 nich	 spoczywało	 dobre dwadzieścia	bukłaków.	Podbiegli	do	drużyny.

–	Co	to	takiego?	–	spytał	Kaladin.

–	 Powiedziałeś	 mi,	 żebym	 przyniósł,	 co	 mogę,	 gon	 –	 odparł	 Lopen.	 –	 No	 więc wzięliśmy	to	od	cieśli.	Wykorzystywali	je	do	noszenia	kawałków	drewna,	tak	mówili, a	 teraz	 z	 nich	 nie	 korzystali,	 więc	 je	 zabraliśmy	 i	 przyszliśmy.	 Prawda,	 moolie?	 – zwrócił	się	do	Dabbida,	który	pokiwał	głową.

–	Moolie?	–	powtórzył	Kaladin.

–	To	znaczy	niemy	–	wyjaśnił	Herdaz,	wzruszając	ramionami.	–	Bo	dużo	nie	gada.

–	 Widzę.	 Dobra	 robota.	 Most	 czwarty,	 z	 powrotem	 na	 pozycję.	 Nadchodzi	 reszta armii.

Następne	 kilka	 godzin	 wyglądało	 dokładnie	 tak,	 jak	 się	 spodziewali	 po

wyprawach.	Wyczerpujący	bieg	z	ciężkim	mostem	po	płaskowyżach.	Woda	okazała	się

wielką	 pomocą.	 Armia	 czasem	 poiła	 mostowych	 podczas	 wypraw,	 ale	 nigdy

wystarczająco	 często.	 Możliwość	 napicia	 się	 po	 przejściu	 każdego	 płaskowyżu

pomagała	im	tak,	jak	pomogłaby	im	obecność	dodatkowych	sześciu	ludzi.

Ale	prawdziwą	zmianę	odczuli	dzięki	szkoleniu.	Drużyna	mostu	czwartego	już	nie czuła	się	wyczerpana	za	każdym	razem,	kiedy	postawili	most.	Praca	wciąż	była	ciężka, lecz	 ich	 ciała	 były	 na	 nią	 gotowe.	 Kaladin	 pochwycił	 kilka	 zaskoczonych	 lub zawistnych	 spojrzeń	 ze	 strony	 innych	 mostowych,	 kiedy	 jego	 ludzie	 śmiali	 się	 lub żartowali,	zamiast	padać	na	ziemię.	Bieganie	z	mostem	raz	w	tygodniu	–	jak	robili	to pozostali	 –	 nie	 wystarczało.	 Dodatkowy	 posiłek	 każdego	 wieczoru	 w	 połączeniu	 z ćwiczeniami	wyrobił	mięśnie	jego	ludzi	i	przygotował	ich	do	pracy.

Marsz	 trwał	 długo,	 dłużej	 niż	 kiedykolwiek	 wcześniej.	 Całymi	 godzinami

kierowali	 się	 na	 wschód.	 To	 był	 zły	 znak.	 Kiedy	 ich	 celem	 były	 bliższe	 płaskowyże, często	docierali	na	miejsce	przed	Parshendimi.	Ale	na	tak	dużą	odległość	biegli,	żeby powstrzymać	 Parshendich	 przed	 ucieczką	 z	 sercem	 klejnotu,	 nie	 mieli	 szansy	 dotrzeć przed	wrogiem.

To	 oznaczało,	 że	 podejście	 będzie	 trudne.	 Nie	 jesteśmy	 gotowi	 do	 noszenia

bokiem,	 pomyślał	 nerwowo	 Kaladin,	 gdy	 w	 końcu	 zbliżyli	 się	 do	 ogromnego

płaskowyżu	 o	 niezwykłym	 kształcie.	 Słyszał	 o	 nim	 –	 Wieża,	 tak	 go	 nazywali.	 Żadne alethyjskie	siły	nie	zdobyły	na	nim	serca	klejnotu.

Postawili	 most	 nad	 przedostatnią	 rozpadliną.	 Patrząc	 na	 przechodzących

zwiadowców,	 Kaladin	 miał	 złe	 przeczucia.	 Wieża	 miała	 kształt	 klina	 i	 była	 nierówna, jej	południowo-wschodni	kraniec	wznosił	się	wysoko,	tworząc	strome	wzgórze.	Sadeas sprowadził	 licznych	 żołnierzy	 –	 ten	 płaskowyż	 był	 ogromny,	 co	 pozwalało	 na wystawienie	 większych	 sił.	 Kaladin	 czekał	 z	 niepokojem.	 Może	 mieli	 szczęście	 i Parshendi	już	uciekli	z	sercem	klejnotu.	Przy	takiej	odległości	było	to	możliwe.

Zwiadowcy	wrócili	pośpiesznie.

–	Wrogowie	po	drugiej	stronie!	Jeszcze	nie	otworzyli	poczwarki!

Kaladin	jęknął	cicho.	Armia	ruszyła	po	jego	moście,	a	mostowi	wpatrywali	się	w

niego	 poważnie,	 z	 ponurymi	 minami.	 Wiedzieli,	 co	 nadejdzie.	 Niektórzy	 z	 nich	 nie przeżyją,	może	nawet	wielu.

Tym	 razem	 miało	 być	 bardzo	 ciężko.	 Podczas	 poprzednich	 wypraw	 mieli	 bufor.

Gdyby	 stracili	 czterech	 czy	 pięciu	 ludzi,	 nadal	 mogli	 biec.	 Teraz	 było	 ich	 zaledwie trzydziestu.	 Strata	 choćby	 jednego	 znacznie	 by	 ich	 spowolniła,	 a	 czterech	 lub	 pięciu sprawiłaby,	 że	 most	 by	 się	 zakołysał	 albo	 nawet	 przewrócił.	 A	 gdyby	 do	 tego	 doszło, Parshendi	 skupiliby	 się	 na	 nich.	 Widział	 to	 wcześniej.	 Jeśli	 drużyna	 mostowa zaczynała	się	chwiać,	Parshendi	uderzali.

Poza	 tym,	 kiedy	 drużyna	 mostowa	 była	 wyraźnie	 nieliczna,	 Parshendi	 zawsze	 ją wybierali.	Most	numer	cztery	miał	kłopoty.	Ta	wyprawa	mogła	się	spokojnie	skończyć piętnastoma	lub	dwudziestoma	zgonami.	Musiał	coś	zrobić.

Nadszedł	czas.

–	Zbierzcie	się	–	powiedział	Kaladin.

Mężczyźni	zmarszczyli	czoła	i	podeszli	do	niego.

–	Będziemy	nieść	most	na	boku	–	powiedział	cicho	Kaladin.	–	Pójdę	pierwszy.	Będę

prowadził…	bądźcie	gotowi	iść	tam,	gdzie	was	skieruję.

–	Kaladinie	–	odezwał	się	Teft.	–	Pozycja	boczna	jest	powolna.	To	był	interesujący

pomysł,	ale…

–	Ufasz	mi,	Teft?	–	spytał	Kaladin.

–	Pewnie	tak.

Posiwiały	mężczyzna	spojrzał	na	pozostałych.	Kaladin	widział,	że	wielu	z	nich	nie ufało	mu,	przynajmniej	nie	w	pełni.

–	To	zadziała	–	stwierdził	z	naciskiem	Kaladin.	–	Wykorzystamy	most	jako	tarczę,

by	 zatrzymać	 strzały.	 Musimy	 pośpieszyć	 na	 przód,	 szybciej	 niż	 pozostałe	 mosty.

Trudno	 ich	 przegonić	 w	 pozycji	 bocznej,	 ale	 niczego	 innego	 nie	 potrafię	 wymyślić.

Jeśli	 nie	 zadziała,	 będę	 z	 przodu,	 więc	 zginę	 jako	 pierwszy.	 Jeśli	 umrę,	 przenieście most	na	ramiona.	Ćwiczyliśmy	to.	Wtedy	się	mnie	pozbędziecie.

Mostowi	milczeli.

–	A	jeśli	nie	chcemy	się	ciebie	pozbyć?	–	spytał	Natam	o	pociągłej	twarzy.

Kaladin	uśmiechnął	się.

–	 To	 biegnijcie	 szybko	 i	 podążajcie	 za	 mną.	 W	 czasie	 biegu	 będziemy

niespodziewanie	skręcać,	bądźcie	gotowi	do	zmiany	kierunków.

Wrócił	 do	 mostu.	 Zwykli	 żołnierze	 już	 przeszli,	 a	 jasnoocy	 –	 w	 tym	 Sadeas	 w ozdobnym	 Pancerzu	 Odprysku	 –	 właśnie	 przejeżdżali.	 Kaladin	 i	 mostowi	 podążyli	 za nimi,	 po	 czym	 wciągnęli	 za	 sobą	 most.	 Przenieśli	 go	 na	 ramionach	 na	 przód	 armii	 i opuścili,	 czekając,	 aż	 inne	 mosty	 dotrą	 na	 miejsce.	 Lopen	 i	 pozostali	 dwaj	 niosący wodę	 trzymali	 się	 na	 tyłach	 z	 Gazem	 –	 wyglądało	 na	 to,	 że	 choć	 nie	 biegli	 z	 mostem, nic	im	za	to	nie	groziło.	Zawsze	to	jakaś	pociecha.

Kaladin	 poczuł,	 że	 pot	 zbiera	 mu	 się	 na	 czole.	 Ledwie	 widział	 szeregi

Parshendich	 przed	 sobą,	 po	 drugiej	 stronie	 rozpadliny.	 Szkarłatni	 i	 czarni	 mężczyźni, trzymający	w	gotowości	krótkie	łuki.	Za	nimi	wznosiło	się	masywne	zbocze	Wieży.

Serce	Kaladina	zabiło	szybciej.	Niecierpliwospreny	wznosiły	się	wokół	armii,	ale

nie	jego	drużyny.	Trzeba	im	przyznać,	że	strachosprenów	też	nie	było	–	nie	oznaczało

to	 bynajmniej,	 że	 nie	 czuli	 strachu,	 ale	 nie	 byli	 tak	 przerażeni	 jak	 inne	 drużyny mostowe,	więc	strachospreny	zgromadziły	się	wokół	tamtych.

„Przejmuj	się”,	słyszał	szept	Tukksa.	„Kluczem	do	walki	nie	jest	brak	uczuć,	lecz

panowanie	 nad	 uczuciami.	 Przejmuj	 się	 zwycięstwem.	 Przejmuj	 się	 tym,	 których bronisz.	Musisz	się	czymś	przejmować”.

Przejmuję	się,	pomyślał	Kaladin.	Niech	mnie	burza,	ale	się	przejmuję.

–	 Mosty	 w	 górę!	 –	 Okrzyk	 Gaza	 odbijał	 się	 echem	 wzdłuż	 pierwszych	 szeregów, kiedy	sierżant	powtarzał	rozkaz	wydany	przez	Lamarila.

Most	 czwarty	 poruszył	 się,	 szybko	 przekręcił	 most	 na	 bok	 i	 uniósł	 go.	 Niżsi mężczyźni	stanęli	w	szeregu,	trzymając	most	po	prawej,	a	wyżsi	stłoczyli	się	za	nimi, sięgając	 między	 nimi	 i	 podnosząc	 most,	 albo	 ponad	 nimi,	 żeby	 go	 ustabilizować.

Lamaril	spojrzał	na	nich	ostro	i	Kaladinowi	zaparło	dech	w	piersi.

Gaz	 podszedł	 i	 wyszeptał	 coś	 do	 przełożonego.	 Szlachetnie	 urodzony	 powoli

pokiwał	głową,	ale	nic	nie	powiedział.	Rozległo	się	wezwanie	do	ataku.

Most	czwarty	ruszył.

Zza	 ich	 pleców	 wyleciały	 strzały	 i	 wzniosły	 się	 ponad	 głowami	 mostowych,

opadając	 w	 stronę	 Parshendich.	 Kaladin	 biegł,	 zaciskając	 zęby.	 Z	 trudem	 unikał

potknięcia	 o	 skałopąki	 i	 łupkokorę.	 Na	 szczęście,	 choć	 jego	 drużyna	 była	 wolniejsza, jej	 wyszkolenie	 i	 wytrzymałość	 oznaczały,	 że	 nadal	 była	 szybsza	 od	 pozostałych.	 Z

Kaladinem	na	przedzie	most	czwarty	wyrwał	się	na	prowadzenie.

To	było	ważne,	ponieważ	Kaladin	skierował	swoją	drużynę	lekko	w	prawo,	jakby

jego	 ludzie	 odrobinę	 zeszli	 z	 właściwego	 kursu,	 obciążeni	 przez	 most	 z	 boku.

Parshendi	 uklękli	 i	 zaczęli	 śpiewać.	 Alethyjskie	 strzały	 spadały	 między	 nimi, rozpraszając	niektórych,	ale	pozostali	unosili	łuki.

Przygotuj	 się…	 –	 pomyślał	 Kaladin.	 Naparł	 mocniej	 i	 poczuł	 nagły	 przypływ	 siły.

Jego	nogi	przestały	się	męczyć,	przestał	sapać.	Może	tak	działał	niepokój	bitwy,	może to	odrętwienie,	ale	niespodziewana	siła	napełniła	go	euforią.	Czuł	się	tak,	jakby	coś	w nim	buzowało,	mieszając	się	z	krwią.

W	 tej	 chwili	 miał	 wrażenie,	 że	 samotnie	 ciągnie	 most	 za	 sobą,	 niczym	 żagiel ciągnący	 statek.	 Skręcił	 bardziej	 w	 prawo,	 pod	 większym	 kątem,	 wystawiając wszystkich	swoich	ludzi	na	widok	wrogich	łuczników.

Parshendi	 nadal	 śpiewali,	 jakimś	 sposobem,	 bez	 rozkazów	 wiedząc,	 kiedy

naciągnąć	łuki.	Unieśli	strzały	do	marmurkowych	policzków,	celując	w	mostowych.	Jak

się	spodziewał,	wielu	wycelowało	w	jego	ludzi.

Już	prawie!

Jeszcze	kilka	uderzeń	serca…

Teraz!

Kaladin	 skręcił	 ostro	 w	 lewo	 w	 chwili,	 gdy	 Parshendi	 wypuścili	 strzały.	 Most poruszył	 się	 razem	 z	 nim,	 teraz	 biegli	 z	 mostem	 zwróconym	 w	 stronę	 łuczników.

Strzały	 uderzyły	 w	 drewno,	 wbijając	 się	 w	 nie.	 Niektóre	 zagrzechotały	 o	 kamień	 pod ich	stopami.	Most	rezonował	od	uderzeń.

Kaladin	 słyszał	 rozpaczliwe	 krzyki	 bólu	 pozostałych	 drużyn.	 Ludzie	 padali,	 dla niektórych	pewnie	była	to	pierwsza	wyprawa.	W	moście	czwartym	nikt	nie	krzyknął.

Nikt	nie	upadł.

Znów	 skręcił,	 pobiegł	 pod	 kątem	 w	 przeciwnym	 kierunku,	 mostowi	 znów	 byli

odsłonięci.	Zaskoczeni	Parshendi	naciągnęli	łuki.	Zazwyczaj	strzelali	salwami.	To	dało Kaladinowi	szansę,	gdyż	w	chwili,	gdy	tamci	przygotowali	strzały,	odwrócił	się,	znów wykorzystując	most	jako	tarczę.

Strzały	 po	 raz	 kolejny	 wbiły	 się	 w	 drewno.	 Pozostałe	 drużyny	 znów	 krzyczały.

Kaladinowi	ponownie	udało	się	ochronić	swoich	ludzi.

Jeszcze	raz,	pomyślał	Kaladin.	Ten	będzie	ciężki.	Parshendi	już	wiedzieli,	co	robi.

Będą	gotowi	strzelić	w	chwili,	kiedy	się	odwróci.

Odwrócił	się.

Nikt	nie	strzelił.

Z	 zadziwieniem	 zorientował	 się,	 że	 wrodzy	 łucznicy	 skupili	 się	 na	 innych

drużynach,	 szukając	 łatwiejszych	 celów.	 Przestrzeń	 przed	 mostem	 czwartym	 była niemal	opustoszała.

Zbliżali	 się	 do	 rozpadliny	 i	 mimo	 manewrów	 Kaladinowi	 udało	 się	 doprowadzić drużynę	 w	 wyznaczone	 miejsce.	 Wszystkie	 mosty	 musiały	 być	 blisko	 siebie,	 by umożliwić	 szarżę	 kawalerii.	 Kaladin	 szybko	 wydał	 rozkaz	 opuszczenia.	 Niektórzy	 z łuczników	znów	zwrócili	się	w	ich	stronę,	ale	większość	ich	ignorowała,	strzelając	w stronę	łatwiejszych	celów.

Trzask	 z	 tyłu	 oznaczał,	 że	 jeden	 z	 mostów	 upadł.	 Kaladin	 i	 jego	 ludzie	 pchali,	 a alethyjscy	 łucznicy	 zasypywali	 Parshendich	 strzałami,	 by	 odwrócić	 ich	 uwagę	 i uniemożliwić	 im	 przepchnięcie	 mostu	 z	 powrotem.	 Nie	 przerywając	 pracy,	 Kaladin zaryzykował	i	obejrzał	się	przez	ramię.

Następna	 drużyna,	 most	 siódmy,	 znajdowała	 się	 blisko.	 Chwiali	 się,	 uderzały	 w

nich	kolejne	strzały,	powalając	szereg	za	szeregiem.	Padli	na	jego	oczach,	most	uderzył

o	skały.	Teraz	zachwiał	się	most	dwudziesty	siódmy.	Dwa	mosty	już	leżały.	Most	szósty ostatkiem	 sił	 dotarł	 do	 rozpadliny,	 połowa	 jego	 obsady	 zginęła.	 Gdzie	 były	 inne drużyny	mostowe?	Nie	widział	ich,	a	musiał	odwrócić	się	z	powrotem	do	pracy.

Ludzie	Kaladina	z	łoskotem	umieścili	most	na	miejscu,	więc	wydał	im	rozkaz,	by

się	 wycofali.	 Odbiegli,	 umożliwiając	 kawalerii	 szarżę.	 Ale	 kawaleria	 nie	 nadjechała.

Kaladin	obrócił	się	gwałtownie,	jego	czoło	ociekało	potem.

Pięć	 innych	 drużyn	 postawiło	 swoje	 mosty,	 ale	 inne	 nadal	 nie	 dotarły	 do

rozpadliny.	 Co	 zaskakujące,	 próbowali	 przechylić	 mosty,	 by	 powstrzymać	 strzały, naśladując	Kaladina	i	jego	drużynę.	Wielu	się	potykało,	kiedy	część	próbowała	opuścić most	dla	ochrony,	a	pozostali	nadal	biegli.

Panował	chaos.	Ci	ludzie	nie	ćwiczyli	noszenia	bokiem.	Kiedy	mostowi	z	jednej	z

drużyn	 próbowali	 podnieść	 most	 w	 nowej	 pozycji,	 upuścili	 go.	 Dwie	 kolejne	 zostały powalone	przez	Parshendich,	którzy	nie	przerywali	ostrzału.

Ciężka	kawaleria	ruszyła	do	ataku,	przejeżdżając	po	sześciu	mostach.	Zazwyczaj

dwóch	 jeźdźców	 przejeżdżających	 po	 każdym	 z	 mostów	 dawało	 w	 sumie	 stu	 konnych, trzy	 rzędy	 po	 trzydziestu	 do	 czterdziestu	 żołnierzy.	 Wymagało	 to	 wielu	 mostów ułożonych	 blisko	 siebie,	 co	 pozwalało	 na	 skuteczną	 szarżę	 przeciwko	 setkom łuczników.

Niestety,	mosty	zostały	ułożone	przypadkowo.	Część	kawalerii	przedostała	się	na

drugą	 stronę,	 ale	 żołnierze	 byli	 rozproszeni	 i	 nie	 mogli	 ruszyć	 na	 Parshendich,	 gdyż mogli	zostać	otoczeni.

Piechota	zaczęła	pomagać	w	przepychaniu	mostu	szóstego.	Powinniśmy	ruszyć	na

pomoc,	uświadomił	sobie	Kaladin.	Przepchnąć	pozostałe	mosty.

Było	już	jednak	za	późno.	Choć	Kaladin	stał	w	pobliżu	pola	bitwy,	jego	ludzie	–	jak

mieli	 to	 wyćwiczone	 –	 ukryli	 się	 za	 najbliższym	 skalnym	 występem.	 Ten,	 który wybrali,	 był	 na	 tyle	 blisko,	 że	 mogli	 oglądać	 przebieg	 bitwy,	 ale	 chronił	 ich	 przed strzałami.	 Parshendi	 zawsze	 ignorowali	 mostowych	 po	 pierwszym	 natarciu,	 choć Alethi	 pozostawiali	 tylną	 straż,	 by	 strzegła	 przyczółka	 i	 uważała	 na	 Parshendich, którzy	mogliby	próbować	odciąć	im	odwrót.

Żołnierze	w	końcu	przepchnęli	most	szósty,	a	dwóm	kolejnym	drużynom	udało	się

opuścić	swoje	mosty,	ale	połowa	nie	dotarła	do	celu.	Armia	musiała	się	zreorganizować w	 marszu;	 żołnierze	 ruszyli	 naprzód,	 by	 wesprzeć	 kawalerię,	 rozdzielając	 się	 na mostach.

Teft	 wyszedł	 zza	 skały	 i	 chwycił	 Kaladina	 za	 ramię,	 wciągając	 go	 w	 bezpieczne miejsce.	 Kaladin	 pozwolił	 na	 to,	 ale	 wciąż	 wpatrywał	 się	 w	 pole	 bitwy.	 Uświadomił

sobie	coś	przerażającego.

Podszedł	do	niego	Skała	i	poklepał	go	po	ramieniu.	Włosy	Rogożercy	lepiły	się	do

jego	głowy,	ale	uśmiechał	się	szeroko.

–	To	cud!	Żadnego	rannego!

Moash	podszedł	do	nich.

–	Ojcze	Burz!	Nie	wierzę,	co	zrobiliśmy.	Kaladinie,	na	zawsze	zmieniłeś	wyprawy!

–	Nie	–	odpowiedział	cicho	Kaladin.	–	Całkowicie	podkopałem	nasze	natarcie.

–	Ja…	co	takiego?

Ojcze	 Burz!	 –	 pomyślał	 Kaladin.	 Ciężka	 kawaleria	 została	 odcięta.	 Szarża

kawalerii	wymagała	nieprzerwanego	szeregu	–	działała	również	dzięki	zastraszeniu.

Ale	 tutaj	 Parshendi	 mogli	 uskakiwać	 z	 drogi,	 a	 później	 atakować	 konnych	 z

flanki.	A	piechota	nie	dotarła	wystarczająco	szybko,	by	im	pomóc.	Kilka	grup	jeźdźców walczyło	 całkowicie	 otoczonych.	 Żołnierze	 zgromadzili	 się	 wokół	 ocalałych	 mostów, próbując	 przedostać	 się	 na	 drugą	 stronę,	 ale	 Parshendi	 mieli	 solidny	 przyczółek	 i odpychali	 ich.	 Włócznicy	 spadali	 z	 mostów,	 a	 przeciwnikowi	 udało	 się	 nawet	 zrzucić jeden	 most	 w	 przepaść.	 Siły	 Alethich	 wkrótce	 przeszły	 do	 defensywy,	 żołnierze skupiali	się	na	utrzymaniu	przyczółków	przy	mostach,	by	umożliwić	kawalerii	odwrót.

Kaladin	 patrzył	 uważnie.	 Nigdy	 nie	 wnikał	 w	 taktykę	 i	 potrzeby	 całej	 armii podczas	 tych	 ataków.	 Brał	 pod	 uwagę	 jedynie	 potrzeby	 swojej	 drużyny.	 To	 był	 głupi błąd	 i	 nie	 powinien	 go	 popełnić.	 Nie	 popełniłby	 go,	 gdyby	 wciąż	 uważał	 się	 za prawdziwego	 żołnierza.	 Nienawidził	 Sadeasa,	 nienawidził	 sposobu,	 w	 jaki	 tamten wykorzystywał	 drużyny	 mostowe.	 Ale	 nie	 powinien	 zmieniać	 podstawowej	 taktyki mostu	numer	cztery,	nie	biorąc	pod	uwagę	większej	strategii	bitwy.

Sprawiłem,	 że	 skupili	 się	 na	 innych	 drużynach	 mostowych,	 pomyślał	 Kaladin.

Przez	to	my	dotarliśmy	do	rozpadliny	za	szybko,	a	inni	zostali	spowolnieni.

A	 ponieważ	 biegł	 z	 przodu,	 wielu	 innych	 mostowych	 dobrze	 widziało,	 jak

wykorzystuje	 most	 jako	 tarczę.	 To	 skłoniło	 ich	 do	 naśladowania	 mostu	 czwartego.	 W

efekcie	 każda	 z	 drużyn	 biegła	 z	 inną	 prędkością,	 a	 łucznicy	 Alethich	 nie	 wiedzieli, gdzie	skupiać	ostrzał,	by	zmiękczyć	Parshendich	przed	postawieniem	mostów.

Ojcze	Burz!	Sadeas	przegrał	tę	bitwę	przeze	mnie.

Będą	konsekwencje.	O	mostowych	zapomniano,	kiedy	generałowie	i	kapitanowie

gorączkowo	zmieniali	plany	bitwy.	Ale	po	wszystkim	przyjdą	po	niego.

A	może	i	wcześniej.	W	stronę	mostu	numer	cztery	kierowali	się	Gaz	i	Lamaril,	w

towarzystwie	grupy	włóczników.

Skała	 stanął	 obok	 Kaladina	 po	 jednej	 stronie,	 zdenerwowany	 Teft	 po	 drugiej,	 z kamieniem	w	ręku.	Mostowi	z	tyłu	zaczęli	mamrotać.

–	Cofnijcie	się	–	powiedział	cicho	Kaladin	do	Skały	i	Tefta.

–	Ale,	Kaladinie!	–	sprzeciwił	się	Teft.	–	Oni…

–	 Cofnijcie	 się.	 Zbierzcie	 mostowych.	 Doprowadźcie	 ich	 bezpiecznie	 do	 tartaku, jeśli	wam	się	uda.	–	Jeśli	komukolwiek	z	nas	uda	się	uciec	z	tej	katastrofy.

Ponieważ	 Skała	 i	 Teft	 się	 nie	 cofnęli,	 Kaladin	 wystąpił	 naprzód.	 Na	 Wieży	 nadal trwała	 bitwa	 –	 grupie	 Sadeasa,	 prowadzonej	 przez	 samego	 Odpryskowego,	 udało	 się opanować	niewielki	kawałek	terenu,	którego	uporczywie	się	trzymali.	Po	obu	stronach wznosiły	się	sterty	trupów.	To	nie	wystarczy.

Skała	 i	 Teft	 znów	 podeszli	 do	 Kaladina,	 on	 jednak	 spojrzeniem	 zmusił	 ich	 do cofnięcia	się.	Następnie	odwrócił	się	do	Gaza	i	Lamarila.	Zwrócę	uwagę,	że	Gaz	kazał

mi	to	zrobić,	pomyślał.	Zasugerował,	żebym	niósł	most	bokiem	podczas	ataku.

Ale	nie.	Nie	było	świadków.	Jego	słowo	przeciwko	słowu	Gaza.	To	nie	zadziała	–	a

ponadto	ten	argument	tym	bardziej	skłoniłby	obu	mężczyzn	do	zabicia	go	na	miejscu,

nim	zdąży	porozmawiać	z	ich	przełożonymi.

Kaladin	musiał	zrobić	coś	innego.

–	Czy	ty	wiesz,	co	narobiłeś?	–	warknął	Gaz.

–	 Wywróciłem	 do	 góry	 nogami	 strategię	 całej	 armii	 –	 powiedział	 Kaladin	 –

wywołując	chaos	podczas	natarcia.	Przyszliście	mnie	ukarać,	bo	kiedy	wasi	przełożeni

przylecą	 do	 was	 z	 wrzaskiem,	 będziecie	 mogli	 im	 przynajmniej	 pokazać,	 że	 szybko zajęliście	się	tym,	który	jest	za	to	odpowiedzialny.

Gaz	zawahał	się,	a	Lamaril	i	włócznicy	zatrzymali	się	przy	nim.	Sierżant	wydawał

się	zaskoczony.

–	Jeśli	to	coś	warte	–	dodał	ponuro	Kaladin	–	nie	wiedziałem,	że	do	tego	dojdzie.

Próbowałem	przeżyć.

–	Mostowi	nie	mają	przeżywać	–	odparł	krótko	Lamaril.	Machnął	na	żołnierzy,	po

czym	wskazał	na	Kaladina.

–	 Jeśli	 pozostawicie	 mnie	 przy	 życiu	 –	 powiedział	 Kaladin	 –	 obiecuję,	 że	 powiem waszym	 przełożonym,	 że	 nie	 mieliście	 z	 tym	 nic	 wspólnego.	 Jeśli	 mnie	 zabijecie, będzie	wyglądało	na	to,	że	próbujecie	coś	ukryć.

–	 Coś	 ukryć?	 –	 powtórzył	 Gaz,	 spoglądając	 w	 stronę	 bitwy	 na	 Wieży.	 Zabłąkana strzała	 uderzyła	 w	 skałę	 niedaleko	 niego	 i	 roztrzaskała	 się.	 –	 A	 co	 mielibyśmy	 do ukrycia?

–	To	zależy.	Równie	dobrze	ktoś	mógłby	uznać,	że	to	był	od	początku	wasz	pomysł.

Oświecony	Lamarilu,	nie	powstrzymaliście	mnie.	Mogliście,	ale	tego	nie	zrobiliście,	a żołnierze	widzieli	rozmowę	waszą	i	Gaza,	kiedy	zobaczyliście,	co	robię.	Jeśli	nie	będę mógł	 zaręczyć	 za	 waszą	 ignorancję	 wobec	 moich	 zamiarów,	 postawi	 was	 to	 w	 bardzo złym	świetle.

Żołnierze	Lamarila	spojrzeli	na	przywódcę.	Jasnooki	skrzywił	się.

–	Pobijcie	go	–	powiedział	–	ale	nie	zabijajcie.

Odwrócił	się	i	pomaszerował	z	powrotem	w	stronę	rezerwy	Alethich.

Masywni	 włócznicy	 podeszli	 do	 Kaladina.	 Byli	 ciemnoocy,	 ale	 równie	 dobrze

mogli	 być	 Parshendimi,	 tak	 mało	 współczucia	 mu	 okazywali.	 Kaladin	 zamknął	 oczy	 i przygotował	 się.	 Nie	 mógł	 pokonać	 ich	 wszystkich,	 jeśli	 chciał	 pozostać	 z	 mostem czwartym.

Cios	 drzewcem	 w	 brzuch	 rzucił	 go	 na	 ziemię.	 Sapnął,	 kiedy	 żołnierze	 zaczęli	 go kopać.	 Szarpnięcie	 rozerwało	 jego	 sakiewkę.	 Kule	 Kaladina	 –	 zbyt	 cenne,	 by	 je pozostawił	 w	 koszarach	 –	 rozsypały	 się	 po	 kamieniach.	 Jakimś	 sposobem	 utraciły Burzowe	Światło	i	były	bure,	pozbawione	życia.

Żołnierze	nie	przestawali	kopać.



Analiza	czterech	miast	świata	i	ich	podstawowej	formy,	na	podstawie	planów	miast

znalezionych	w	archiwach	Palanaeum,	w	Kharbrancie.



Zmieniali	 się,	 kiedy	 z	 nimi	 walczyliśmy.	 Byli	 jak	 cienie,	 które	 przeobrażają	 się,	 gdy tańczy	płomień.	Nie	lekceważcie	ich	ze	względu	na	to,	co	zobaczycie	na	początku.

Domniemany	 urywek	 wypowiedzi	 Talatina,	 Świetlistego	 z	 Zakonu	 Strażników

Skał.	Źródło	–	„Wcielony”	Guvlowa	–	uważane	jest	za	wiarygodne,	choć	ta	wypowiedź

pochodzi	ze	skopiowanego	fragmentu	„Poematu	siódmego	ranka”,	który	zaginął.

Czasem,	 kiedy	 Shallan	 wchodziła	 do	 samego	 Palanaeum	 –	 ogromnego	 magazynu

ksiąg,	 manuskryptów	 i	 zwojów	 poza	 Zasłoną	 –	 jego	 piękno	 i	 skala	 tak	 ją	 rozpraszały, że	zapominała	o	wszystkim.

Palanaeum	miało	kształt	odwróconej	piramidy	wyrzeźbionej	w	skale.	Wzdłuż	jego

obwodu	 zwieszały	 się	 pomosty.	 Lekko	 nachylone,	 obiegały	 wszystkie	 cztery	 ściany, tworząc	 majestatyczną	 spiralę,	 olbrzymie	 schody	 prowadzące	 do	 serca	 Rosharu.

Szybsze	zejście	umożliwiały	windy.	Stojąc	przy	najwyższej	balustradzie,	Shallan	mogła sięgnąć	wzrokiem	jedynie	do	połowy	piramidy.	To	miejsce	wydawało	się	zbyt	wielkie, zbyt	wspaniałe,	by	stworzyły	je	ludzkie	ręce.	W	jaki	sposób	tak	dokładnie	dopasowano do	 siebie	 kolejne	 poziomy	 pomostów?	 Czy	 otwarte	 przestrzenie	 stworzono	 przy

pomocy	Duszników?	Ile	klejnotów	by	to	wymagało?

Panował	 półmrok.	 Nie	 było	 ogólnego	 oświetlenia,	 jedynie	 niewielkie

szmaragdowe	 lampki	 rozjaśniające	 pomosty.	 Żarliwcy	 z	 kręgu	 Przenikliwości

okresowo	przechodzili	po	kolejnych	poziomach,	zmieniając	kule.	Musiały	być	tu	setki

setek	szmaragdów	–	najwyraźniej	stanowiły	królewski	skarbiec	Kharbranthu.	Czy	było

dla	nich	lepsze	miejsce	niż	doskonale	strzeżone	Palanaeum?	Tutaj	mogły	jednocześnie

być	chronione	i	zapewniać	oświetlenie	ogromnej	biblioteki.

Shallan	 ruszyła	 dalej.	 Jej	 parshmeński	 sługa	 niósł	 kulistą	 latarnię	 z	 trzema szafirowymi	 markami	 w	 środku.	 Łagodny	 niebieski	 blask	 odbijał	 się	 od	 kamiennych murów,	z	których	część	została	Dusznikowana	w	kwarc	w	celach	czysto	dekoracyjnych.

Balustrady	 wyrzeźbiono	 z	 drewna,	 a	 następnie	 przeobrażono	 w	 marmur.	 Kiedy

przeciągnęła	 po	 nich	 palcami,	 wyczuwała	 słoje	 drewna.	 Jednocześnie	 jednak	 były gładkie	i	chłodne	jak	kamień,	co	dezorientowało	zmysły.

Jej	parshmen	niósł	niewielki	koszyk	z	ilustrowanymi	księgami	stworzonymi	przez znanych	 badaczy	 natury.	 Jasnah	 od	 niedawna	 pozwalała	 Shallan	 poświęcać	 trochę czasu	na	badania	nad	tematami,	które	sama	sobie	wybrała.	Zaledwie	godzinę	dziennie, lecz	zadziwiające,	jakże	cenna	okazała	się	taka	godzina.	Ostatnio	przebijała	się	przez „Podróże	na	zachód”	autorstwa	Mylamr.

Świat	 był	 cudownym	 miejscem.	 Pragnęła	 wiedzieć	 więcej,	 marzyła,	 by	 zobaczyć

każdą	 z	 istot	 i	 mieć	 ich	 rysunki	 w	 swoich	 książkach.	 Nadać	 Rosharowi	 porządek poprzez	 uchwycenie	 go	 na	 obrazach.	 Księgi,	 które	 czytała,	 choć	 wspaniałe,	 co	 do jednej	 wydawały	 się	 niekompletne.	 Każda	 z	 autorek	 dobrze	 radziła	 sobie	 ze	 słowami lub	z	rysunkami,	ale	rzadko	z	obiema	tymi	rzeczami	naraz.	A	jeśli	autorka	w	obu	była równie	dobra,	to	niewiele	rozumiała	z	nauki.

W	ich	pojmowaniu	było	tak	wiele	luk.	Luk,	które	Shallan	mogła	zapełnić.

Nie,	powiedziała	sobie	stanowczo,	nie	przerywając	marszu.	Nie	po	to	tu	jestem.

Coraz	trudniej	było	jej	się	skupić	na	kradzieży,	choć	Jasnah	–	na	co	Shallan	liczyła

–	rzeczywiście	zaczęła	korzystać	z	jej	pomocy	przy	kąpieli.	Wkrótce	mogła	się	pojawić stosowna	okazja.	A	jednak,	im	więcej	się	uczyła,	tym	bardziej	pragnęła	wiedzy.

Poprowadziła	 swojego	 parshmena	 do	 jednej	 z	 wind.	 Dwaj	 inni	 zaczęli	 ją

opuszczać.	 Shallan	 patrzyła	 na	 książki	 w	 koszyku.	 Mogła	 spędzić	 czas	 w	 windzie	 na lekturze,	może	dokończyć	ten	fragment	„Podróży	na	zachód”…

Odwróciła	 wzrok	 od	 koszyka.	 Skup	 się.	 Na	 piątym	 poziomie	 zeszła	 na	 węższy

pomost,	 który	 łączył	 windę	 z	 pochyłymi	 rampami	 biegnącymi	 wzdłuż	 ścian.	 Dotarłszy do	 ściany,	 skręciła	 w	 prawo	 i	 poszła	 odrobinę	 dalej.	 Wzdłuż	 ściany	 znajdowały	 się liczne	drzwi	i	kiedy	dotarła	do	tych,	których	szukała,	weszła	do	dużej	kamiennej	sali wypełnionej	wysokimi	regałami.

–	 Zaczekaj	 tutaj	 –	 powiedziała	 służącemu	 i	 wyciągnęła	 z	 koszyka	 teczkę	 z

rysunkami.	Wcisnęła	ją	pod	pachę	i	ruszyła	między	regały.

Człowiek	 mógł	 zniknąć	 na	 całe	 godziny	 w	 Palanaeum	 i	 nie	 widzieć	 żywej	 duszy.

Shallan	 rzadko	 kogokolwiek	 spotykała,	 gdy	 szukała	 mało	 znanych	 ksiąg	 dla	 Jasnah.

Oczywiście,	na	miejscu	byli	żarliwcy	i	słudzy,	którzy	mogli	dostarczyć	wymagane	tomy, ale	Jasnah	uznała,	że	jej	podopieczna	powinna	poćwiczyć	tę	umiejętność.	Najwyraźniej kharbrancki	 system	 katalogowania	 był	 teraz	 standardem	 w	 wielu	 bibliotekach	 i archiwach	w	całym	Rosharze.

Na	 końcu	 pomieszczenia	 znalazła	 niewielkie	 biurko	 z	 krępodrzewia.	 Postawiła

lampkę	z	boku	i	usiadła	na	zydlu,	po	czym	wyciągnęła	teczkę.	Sala	była	cicha	i	ciemna, przyniesione	przez	nią	światło	ukazywało	końce	regałów	po	prawej	i	gładką	kamienną ścianę	 po	 lewej.	 Powietrze	 pachniało	 starym	 papierem	 i	 kurzem.	 Nie	 wilgocią.	 W

Palanaeum	nigdy	nie	było	wilgotno.	Może	miało	to	coś	wspólnego	z	długimi	korytami

pełnymi	białego	proszku,	które	stały	w	każdym	pomieszczeniu.

Rozwiązała	 rzemyki	 teczki.	 Wewnątrz	 górne	 arkusze	 były	 czyste,	 a	 na	 kilku

kolejnych	 znajdowały	 się	 szkice	 przedstawiające	 ludzi	 napotkanych	 w	 Palanaeum.

Kolejne	twarze	do	jej	kolekcji.	W	środku	krył	się	o	wiele	ważniejszy	zbiór	rysunków	–

te	przedstawiające	Jasnah	podczas	Dusznikowania.

Księżniczka	 nieczęsto	 korzystała	 z	 Dusznika	 –	 może	 wahała	 się	 to	 robić	 w

obecności	 Shallan.	 Ale	 dziewczyna	 widziała	 kilka	 takich	 sytuacji,	 głównie	 kiedy Jasnah	była	rozproszona	i	najwyraźniej	zapomniała,	że	nie	jest	sama.

Shallan	 uniosła	 jeden	 rysunek.	 Siedząca	 w	 alkowie	 Jasnah,	 z	 ręką	 wysuniętą	 na bok,	 dotykającą	 zgniecionej	 kartki,	 świecący	 klejnot	 Dusznika.	 Kolejny	 szkic przedstawiał	tę	samą	scenę	kilka	chwil	później.	Papier	zmienił	się	w	ognistą	kulę.	Nie spłonął.	 Nie,	 stał	 się	 ogniem.	 Zwijające	 się	 języki	 ognia,	 gorąco	 w	 powietrzu.	 Co takiego	na	nim	było,	że	Jasnah	chciała	to	ukryć?

Kolejny	 rysunek	 ukazywał	 Jasnah	 Dusznikującą	 wino	 z	 kielicha	 w	 kawał

kryształu,	 wykorzystany	 następnie	 jako	 przycisk	 do	 papierów.	 Kielich	 przytrzymywał

inną	 stertę.	 Jak	 rzadko,	 spożywały	 wówczas	 posiłek	 –	 i	 prowadziły	 badania	 –	 na tarasie	przed	Konklawe.	I	jeszcze	ten	z	Jasnah	wypalającą	słowa,	kiedy	skończył	jej	się atrament.	 Ujrzawszy,	 jak	 kobieta	 wypala	 słowa	 na	 kartce,	 Shallan	 była	 zadziwiona precyzją	Dusznika.

Wydawało	 się,	 że	 ten	 Dusznik	 był	 szczególnie	 dostrojony	 do	 trzech	 Esencji	 –

Wapor,	Iskra	i	Lucentia.	Ale	powinien	być	zdolny	stworzyć	każdą	z	Dziesięciu	Esencji, od	 Zefiru	 po	 Piarg.	 Ten	 ostatni	 był	 szczególnie	 ważny	 dla	 Shallan,	 zawierał	 bowiem kamień	 i	 ziemię.	 Mogłaby	 stworzyć	 nowe	 złoża	 minerałów,	 które	 wykorzystałaby	 jej rodzina.	 To	 musiało	 się	 udać	 –	 w	 Jah	 Keved	 Duszniki	 były	 rzadkością	 i	 jej	 rodzina mogła	 z	 dużym	 zyskiem	 sprzedawać	 marmur,	 jadeit	 i	 opal.	 Duszniki	 nie	 pozwalały	 na stworzenie	 kamieni	 szlachetnych	 –	 powiadano,	 że	 to	 niemożliwe	 –	 ale	 mogły	 za	 to stworzyć	złoża	innych	surowców	o	porównywalnej	wartości.

Kiedy	 te	 nowe	 złoża	 się	 wyczerpią,	 będą	 musieli	 przerzucić	 się	 na	 mniej

korzystne	 interesy.	 Ale	 to	 żaden	 problem,	 do	 tego	 czasu	 spłacą	 wszystkie	 długi	 i wypłacą	 rekompensaty	 tym,	 którym	 nie	 dotrzymali	 obietnicy.	 Ród	 Davar	 znów przestanie	się	liczyć,	ale	przetrwa.

Shallan	ponownie	wpatrzyła	się	w	rysunki.	Najwyraźniej	księżniczka	traktowała

Dusznikowanie	 wyjątkowo	 swobodnie.	 Miała	 w	 swoim	 posiadaniu	 jeden	 z

najpotężniejszych	 artefaktów	 na	 całym	 Rosharze	 i	 korzystała	 z	 niego,	 żeby	 tworzyć przyciski	do	papieru?	Do	czego	jeszcze	używała	Dusznika,	kiedy	Shallan	nie	patrzyła?

Jasnah	ostatnio	rzadko	sięgała	po	niego	w	jej	obecności.

Shallan	 sięgnęła	 do	 bezpiecznej	 sakiewki	 w	 rękawie	 i	 wyciągnęła	 zepsuty

Dusznik	 ojca.	 Został	 przecięty	 w	 dwóch	 miejscach	 –	 przez	 jeden	 łańcuszek	 i	 oprawę jednego	z	klejnotów.	Przyjrzała	mu	się	uważnie,	szukając	–	nie	po	raz	pierwszy	–	oznak tego	 uszkodzenia.	 Ogniwo	 łańcuszka	 zostało	 wymienione	 na	 idealną	 kopię,	 oprawę również	 wykuto	 ponownie.	 Nawet	 wiedząc,	 gdzie	 były	 przecięcia,	 nie	 umiała	 znaleźć żadnej	skazy.	Niestety,	naprawienie	widocznych	defektów	nie	sprawiło,	że	znów	zaczął

działać.

Uniosła	ciężką	strukturę	z	metalu	i	łańcuszków.	Następnie	założyła	go,	otaczając

łańcuszkami	 kciuk,	 mały	 palec	 i	 palec	 środkowy.	 W	 tej	 chwili	 w	 urządzeniu	 nie	 było klejnotów.	 Porównała	 zniszczony	 Dusznik	 z	 rysunkami,	 przyglądając	 mu	 się	 z	 każdej strony.	Tak,	wyglądał	identycznie.	Wcześniej	już	się	o	to	martwiła.

Shallan	 czuła,	 że	 jej	 serce	 drży,	 kiedy	 wpatrywała	 się	 w	 popsuty	 Dusznik.

Okradzenie	 Jasnah	 wydawało	 się	 dopuszczalne,	 kiedy	 księżniczka	 była	 odległą,

nieznaną	 osobą.	 Heretyczka,	 pewnie	 zrzędliwa	 i	 wymagająca.	 Ale	 co	 z	 prawdziwą Jasnah?	 Myślącą	 uczoną,	 surową	 lecz	 sprawiedliwą,	 zaskakująco	 mądrą	 i	 wnikliwą?

Czy	Shallan	naprawdę	mogła	ją	okraść?

Próbowała	uspokoić	bicie	serca.	Od	dziecka	taka	była.	Pamiętała	płacz,	kiedy	jej

rodzice	się	kłócili.	Nie	radziła	sobie	w	obliczu	konfliktów.

Zrobi	 to.	 Dla	 Nan	 Balata,	 Tet	 Wikima	 i	 Ashy	 Jushu.	 Jej	 bracia	 na	 nią	 liczyli.

Przycisnęła	 dłonie	 do	 ud,	 by	 uspokoić	 ich	 drżenie,	 oddychała	 miarowo.	 Po	 kilku minutach,	 kiedy	 zapanowała	 nad	 sobą,	 zdjęła	 uszkodzony	 Dusznik	 i	 schowała	 go	 do bezpiecznej	 sakiewki.	 Zebrała	 papiery.	 Mogą	 się	 okazać	 przydatne,	 kiedy	 będzie chciała	 odkryć,	 jak	 używać	 Dusznika.	 Jak	 mogła	 to	 zrobić?	 Czy	 mogła	 spytać	 Jasnah, jak	z	niego	korzystać,	nie	wzbudzając	jej	podejrzeń?

Światło	 migoczące	 wśród	 pobliskich	 regałów	 sprawiło,	 że	 się	 wzdrygnęła	 i

schowała	teczkę.	Okazało	się,	że	to	jedynie	stara,	odziana	w	długą	szatę	żarliwczyni, idąca	 powoli	 z	 latarnią	 w	 ręku,	 w	 towarzystwie	 służącego	 parshmena.	 Nawet	 nie spojrzała	 w	 stronę	 Shallan,	 kiedy	 skręciła	 między	 dwa	 regały.	 Blask	 jej	 lampki przeświecał	między	książkami.	Przy	takim	oświetleniu	–	kiedy	jej	postać	była	ukryta, ale	 spomiędzy	 półek	 wylewał	 się	 blask	 –	 wyglądało	 to	 tak,	 jakby	 między	 regałami szedł	jeden	z	Heroldów	we	własnej	osobie.

Shallan	uniosła	rękę	do	piersi,	znów	czując	przyśpieszone	bicie	serca.	Kiepski	ze

mnie	 złodziej,	 pomyślała,	 krzywiąc	 się.	 Zebrała	 swoje	 rzeczy	 i	 ruszyła	 między regałami,	 unosząc	 przed	 sobą	 latarnię.	 Na	 każdym	 regale	 wyrzeźbiono	 symbole oznaczające	 datę,	 kiedy	 książki	 trafiły	 do	 Palanaeum.	 W	 taki	 właśnie	 sposób	 je uporządkowano.	 Na	 najwyższym	 poziomie	 znajdowały	 się	 olbrzymie	 szafy	 z katalogami.

Jasnah	posłała	Shallan	po	egzemplarz	„Dialogów”	–	słynnego	historycznego	dzieła

na	 temat	 teorii	 polityki.	 Dziewczyna	 miała	 je	 następnie	 przeczytać.	 Jednak	 w	 tym właśnie	pomieszczeniu	przechowywano	również	„Cienie	przypomniane”,	które	Jasnah czytała,	 kiedy	 odwiedził	 je	 król.	 Shallan	 później	 sprawdziła	 książkę	 w	 katalogu.	 Być może	wróciła	już	na	półkę.

Dziewczyna	 z	 zainteresowaniem	 odliczyła	 rzędy.	 Weszła	 między	 nie	 i	 odliczyła półki.	 W	 pobliżu	 środka,	 na	 jednej	 z	 niższych	 półek	 znalazła	 cienki	 czerwony	 tomik oprawiony	 w	 skórę.	 „Cienie	 przypomniane”.	 Postawiła	 latarnię	 na	 ziemi	 i	 wysunęła książkę,	po	czym	szybko	przerzuciła	kartki.

To,	 co	 zobaczyła,	 ją	 zaskoczyło.	 Nie	 miała	 pojęcia,	 że	 to	 zbiór	 bajek	 dla	 dzieci.

Żadnego	 komentarza	 w	 przypisach,	 jedynie	 zebrane	 opowieści.	 Shallan	 usiadła	 na podłodze	 i	 przeczytała	 pierwszą.	 Była	 to	 historia	 chłopca,	 który	 zabłądził	 w	 nocy	 i musiał	 uciekać	 przed	 Pustkowcami,	 aż	 ukrył	 się	 w	 jaskini	 przy	 jeziorze.	 Ostrugał

kłodę,	 nadając	 jej	 ludzki	 kształt,	 i	 rzucił	 ją	 na	 wodę,	 a	 Pustkowcy	 ją	 zaatakowali	 i pożarli.

Shallan	 nie	 miała	 dużo	 czasu	 –	 Jasnah	 nabrałaby	 podejrzeń,	 gdyby	 zbyt	 długo pozostała	 na	 dole	 –	 ale	 przejrzała	 pobieżnie	 resztę	 opowiastek.	 Były	 to	 historie	 o duchach	 lub	 Pustkowcach,	 wszystkie	 napisane	 w	 podobnym	 stylu.	 Jedyny	 komentarz, który	 znajdował	 się	 na	 końcu,	 wyjaśniał,	 że	 autorkę	 zaciekawiły	 ludowe	 opowieści prostych	ciemnookich.	Wiele	lat	spędziła	na	ich	zbieraniu	i	zapisywaniu.

„Cienie	przypomniane”,	pomyślała	Shallan,	powinny	raczej	zostać	zapomniane.

To	 właśnie	 czytała	 Jasnah?	 Shallan	 spodziewała	 się,	 że	 „Cienie	 przypomniane”

okażą	 się	 głęboką	 filozoficzną	 rozprawą	 na	 temat	 zapomnianego	 mordu.	 Jasnah	 była Veristitalianką.	 Szukała	 prawdy	 o	 tym,	 co	 wydarzyło	 się	 w	 przeszłości.	 Jaką	 prawdę mogła	 znaleźć	 w	 historyjkach	 opowiadanych,	 by	 nastraszyć	 nieposłuszne	 ciemnookie dzieci?

Wsunęła	tom	z	powrotem	na	miejsce	i	ruszyła	dalej.

*

Niedługo	potem	Shallan	powróciła	do	alkowy	i	odkryła,	że	wcale	nie	musiała	się

śpieszyć.	Nie	zastała	Jasnah.	Kabsala	za	to	jak	najbardziej.

Młody	 żarliwiec	 siedział	 przy	 długim	 biurku,	 przerzucając	 karty	 jednej	 z

należących	 do	 Shallan	 książek	 o	 sztuce.	 Uśmiechnęła	 się	 mimo	 dręczących	 ją

problemów.	Założyła	ręce	na	piersi	i	popatrzyła	na	niego	z	powątpiewaniem.

–	Znowu?	–	spytała.

Kabsal	podskoczył	i	zatrzasnął	księgę.

–	 Shallan.	 –	 Jego	 ogolona	 głowa	 odbijała	 niebieski	 blask	 latarni	 parshmena.	 –

Przyszedłem	do…

–	 Jasnah	 –	 dokończyła	 dziewczyna.	 –	 Jak	 zawsze.	 A	 jednak	 nigdy	 jej	 tu	 nie	 ma, kiedy	przychodzisz.

–	 Cóż	 za	 pechowy	 zbieg	 okoliczności.	 –	 Uniósł	 dłoń	 do	 czoła.	 –	 Chyba	 mam kiepskie	wyczucie	czasu.

–	Czy	to,	co	widzę	u	twoich	stóp,	to	koszyk	chleba?

–	Dar	dla	jasności	Jasnah.	Od	kręgu	Przenikliwości.

–	 Wątpię,	 by	 koszyk	 chleba	 przekonał	 ją	 do	 odrzucenia	 herezji	 –	 zauważyła

Shallan.	–	Może	gdybyś	przyniósł	też	dżem.

Żarliwiec	uśmiechnął	się,	podniósł	koszyk	i	wyjął	niewielki	słoiczek	czerwonego

dżemu	z	symjagód.

–	Oczywiście,	mówiłam	ci,	że	Jasnah	nie	lubi	dżemu	–	mówiła	dalej	dziewczyna.	–

A	jednak	i	tak	go	przynosisz,	wiedząc,	że	dżem	należy	do	moich	ulubionych	potraw.	I

zrobiłeś	to,	cóż…	tuzin	razy	w	ciągu	ostatnich	kilku	miesięcy.

–	Robię	się	nieco	przejrzysty,	czyż	nie?

–	 Odrobinę	 –	 odparła	 z	 uśmiechem.	 –	 Chodzi	 o	 moją	 duszę,	 tak?	 Martwisz	 się	 o mnie,	ponieważ	jestem	uczennicą	heretyczki.

–	No…	obawiam	się,	że	tak.

–	Mogłabym	się	poczuć	urażona	–	powiedziała	Shallan.	–	Ale	przyniosłeś	dżem.

Uśmiechnęła	 się	 i	 gestem	 kazała	 służącemu	 położyć	 jej	 książki,	 a	 później

zaczekać	 przed	 wejściem.	 Czy	 to	 prawda,	 że	 na	 Strzaskanych	 Równinach	 byli

parshmeni,	 którzy	 walczyli?	 Trudno	 było	 w	 to	 uwierzyć.	 Nie	 słyszała	 nawet,	 żeby parshmeni	podnosili	głos.	Nie	wydawali	się	wystarczająco	bystrzy,	by	się	zbuntować.

Oczywiście,	 niektóre	 doniesienia	 –	 łącznie	 z	 tymi,	 które	 kazała	 jej	 przeczytać Jasnah,	 kiedy	 zajmowała	 się	 zabójstwem	 króla	 Gavilara	 –	 wskazywały,	 że	 Parshendi nie	 przypominali	 innych	 parshmenów.	 Byli	 więksi,	 mieli	 dziwaczny	 pancerz,	 który wyrastał	 ze	 skóry,	 i	 odzywali	 się	 o	 wiele	 częściej.	 Może	 wcale	 nie	 byli	 parshmenami, tylko	ich	odległymi	krewnymi,	zupełnie	inną	rasą?

Usiadła	 przy	 biurku,	 a	 Kabsal	 wyjął	 chleb.	 Jej	 parshmen	 czekał	 w	 wejściu.	 Nie był	najlepszą	przyzwoitką,	ale	też	Kabsal	był	żarliwcem,	co	oznaczało,	że	formalnie	jej nie	potrzebowała.

Chleb	został	kupiony	w	thayleńskiej	piekarni,	był	puszysty	i	brązowy.	A	ponieważ

on	 był	 żarliwcem,	 nie	 miało	 znaczenia,	 że	 dżem	 jest	 potrawą	 dla	 kobiet	 –	 mogli	 zjeść go	 razem.	 Żarliwcy	 służący	 jej	 ojcu	 byli	 zrzędliwymi	 mężczyznami	 i	 kobietami	 w średnim	wieku,	surowymi	i	pozbawionymi	cierpliwości	do	dzieci.	Nie	spodziewała	się nawet,	że	kręgi	wyznawców	mogły	przyciągać	młodych	mężczyzn	takich	jak	Kabsal.

Przez	 te	 ostatnie	 tygodnie	 odkryła,	 że	 myśli	 o	 nim	 w	 sposób,	 którego	 powinna raczej	unikać.

–	Czy	zastanawiałaś	się	–	zapytał	–	co	mówi	o	tobie	twoje	upodobanie	do	dżemu	z

symjagód?

–	Nie	byłam	świadoma,	że	wybór	dżemu	może	być	tak	znaczący.

–	 Prowadzono	 badania	 na	 ten	 temat.	 –	 Kabsal	 posmarował	 kromkę	 gęstym

czerwonym	dżemem	i	podał	ją	Shallan.	–	Prowadząc	badania	w	Palanaeum,	można	się

natknąć	 na	 bardzo	 dziwne	 księgi.	 Trudno	 nie	 dojść	 do	 wniosku,	 że	 w	 swoim	 czasie wszystko	zostało	przebadane.

–	Hm.	A	dżem	z	symjagód?	–	spytała	dziewczyna.

–	 Według	 „Podniebień	 osobowości”…	 i	 zanim	 się	 sprzeciwisz,	 tak,	 to	 prawdziwa książka…	upodobanie	do	symjagód	wskazuje	na	spontaniczną,	impulsywną	osobowość.

Jak	 również	 na	 skłonność	 do…	 –	 Przerwał,	 kiedy	 od	 jego	 czoła	 odbiła	 się	 papierowa kulka.

–	Przepraszam	–	powiedziała	Shallan.	–	To	się	po	prostu	wydarzyło.	Pewnie	przez

tę	całą	moją	impulsywność	i	spontaniczność.

Uśmiechnął	się.

–	Nie	zgadzasz	się	z	wnioskami?

–	 Nie	 wiem	 –	 odparła,	 wzruszając	 ramionami.	 –	 Ludzie	 mówili	 mi	 już,	 że	 mogą określić	moją	osobowość	na	podstawie	dnia	moich	urodzin	albo	pozycji	Blizny	Talna	w dniu	 moich	 siódmych	 urodzin,	 lub	 też	 numerologicznych	 ekstrapolacji	 paradygmatu dziesięciu	glifów.	Ale	ja	sądzę,	że	jesteśmy	bardziej	skomplikowani.

–	 Ludzie	 są	 bardziej	 skomplikowani	 niż	 numerologiczne	 ekstrapolacje

paradygmatu	 dziesięciu	 glifów?	 –	 spytał	 Kabsal,	 rozsmarowując	 dżem	 na	 kromce chleba	dla	siebie.	–	Nic	dziwnego,	że	mam	takie	problemy	ze	zrozumieniem	kobiet.

–	Bardzo	śmieszne.	Chodziło	mi	o	to,	że	ludzie	są	czymś	więcej	niż	tylko	zbiorem

cech	 osobowości.	 Czy	 jestem	 spontaniczna?	 Czasami.	 Można	 by	 tak	 określić	 moją pogoń	 za	 Jasnah,	 by	 pozwoliła	 mi	 zostać	 jej	 podopieczną.	 Ale	 wcześniej	 spędziłam siedemnaście	lat	na	byciu	tak	mało	spontaniczną	jak	się	tylko	da.	W	wielu	sytuacjach, zwłaszcza	jeśli	mam	zachętę,	mój	język	bywa	dość	spontaniczny,	ale	działania	już	nie.

Wszyscy	czasem	jesteśmy	spontaniczni	i	wszyscy	czasem	jesteśmy	konserwatywni.

–	Mówisz	w	takim	razie,	że	książka	się	nie	myli.	Twierdzi,	że	jesteś	spontaniczna,

a	ty	jesteś	spontaniczna	czasami.	Innymi	słowy,	wszystko	się	zgadza.

–	Skoro	tak,	to	ma	rację	co	do	wszystkich.

–	Jest	bezbłędna	w	stu	procentach!

–	 Cóż,	 nie	 w	 stu	 –	 sprzeciwiła	 się	 Shallan,	 połknąwszy	 kolejny	 kęs	 słodkiego, puszystego	chleba.	–	Jak	zauważono,	Jasnah	nie	znosi	wszelkiego	rodzaju	dżemów.

–	 Ach	 tak.	 Jest	 więc	 również	 dżemową	 heretyczką.	 Jej	 dusza	 jest	 w	 większym niebezpieczeństwie	 niż	 przypuszczałem.	 –	 Uśmiechnął	 się	 i	 odgryzł	 kęs	 ze	 swojej kromki.

–	 W	 rzeczy	 samej	 –	 zgodziła	 się	 Shallan.	 –	 Cóż	 jeszcze	 mówi	 ta	 twoja	 księga	 na temat	 mnie…	 i	 połowy	 mieszkańców	 świata…	 ze	 względu	 na	 nasze	 upodobanie	 do potraw,	które	zawierają	stanowczo	zbyt	dużo	cukru?

–	 Cóż,	 słabość	 do	 symjagód	 podobno	 świadczy	 również	 o	 miłości	 do	 świata zewnętrznego.

–	 Ach,	 świat	 zewnętrzny.	 –	 Shallan	 westchnęła.	 –	 Raz	 odwiedziłam	 to	 mityczne miejsce.	To	było	tak	dawno	temu,	że	prawie	już	zapomniałam.	Powiedz	mi,	czy	słońce wciąż	świeci,	czy	to	tylko	moje	sny?

–	Z	pewnością	twoja	nauka	nie	jest	aż	tak	ciężka?

–	 Jasnah	 ma	 słabość	 do	 kurzu	 –	 stwierdziła	 dziewczyna.	 –	 Wierzę,	 że	 na	 nim rozkwita,	karmi	się	nim	jak	chull	rozgryzający	skałopąki.

–	A	ty,	Shallan?	Czym	się	karmisz?

–	Węglem.

Z	początku	wydawał	się	zdezorientowany,	później	jednak	spojrzał	na	jej	teczkę.

–	 Ach	 tak.	 Zaskoczyło	 mnie,	 jak	 szybko	 twoje	 imię	 i	 rysunki	 rozeszły	 się	 po Konklawe.

Shallan	 dojadła	 chleb,	 po	 czym	 wytarła	 ręce	 wilgotną	 ściereczką	 przyniesioną przez	Kabsala.

–	 Mówisz	 o	 mnie,	 jakbym	 była	 zarazą.	 –	 Przeczesała	 palcem	 rude	 włosy	 i

skrzywiła	się.	–	Właściwie	kolorem	przypominam	wysypkę.

–	Bzdura	–	rzekł	surowo.	–	Nie	powinnaś	tak	mówić,	jasności.	To	brak	szacunku.

–	Wobec	samej	siebie?

–	Nie.	Wobec	Wszechmocnego,	który	cię	stworzył.

–	 Kremliki	 też.	 Nie	 wspominając	 o	 wysypkach	 i	 chorobach.	 Wobec	 czego

porównanie	do	nich	jest	w	rzeczywistości	zaszczytem.

–	Nie	pojmuję	tej	logiki,	jasności.	Ponieważ	on	stworzył	wszystko,	porównania	nie

mają	sensu.

–	Jak	twierdzenia	tych	twoich	„Podniebień”?

–	Słuszna	uwaga.

–	Można	być	czymś	gorszym	niż	chorobą	–	powiedziała	od	niechcenia.	–	Kiedy	się

na	 nią	 cierpi,	 człowiek	 przynajmniej	 przypomina	 sobie,	 że	 żyje.	 Walczy	 o	 to,	 co	 ma.

Kiedy	choroba	się	kończy,	w	porównaniu	z	nią	zwyczajne	życie	w	zdrowiu	wydaje	się

cudowne.

–	 Nie	 wolałabyś	 raczej	 być	 euforią?	 Przynosić	 przyjemne	 uczucia	 i	 radość	 tym, których	zakażasz?

–	Euforia	mija.	Zwykle	trwa	krótko,	więc	więcej	czasu	spędzamy,	tęskniąc	za	nią

niż	się	nią	ciesząc.	–	Westchnęła.	–	I	patrz,	co	narobiliśmy.	Teraz	jestem	przygnębiona.

Przynajmniej	w	porównaniu	z	tym	powrót	do	nauki	będzie	mi	się	wydawał	ekscytujący.

Zmarszczył	czoło,	spoglądając	w	stronę	książek.

–	Wydawało	mi	się,	że	lubisz	się	uczyć.

–	 Mnie	 też.	 Później	 w	 moje	 życie	 wkroczyła	 Jasnah	 Kholin	 i	 udowodniła	 mi,	 że nawet	coś	przyjemnego	może	stać	się	nudne.

–	Rozumiem.	Jest	surową	panią?

–	Właściwie	to	nie	–	stwierdziła	Shallan.	–	Ja	po	prostu	lubię	hiperbolę.

–	A	ja	nie.	Potępieńczo	trudno	ją	poprawnie	zapisać.

–	Kabsalu!

–	Przepraszam	–	powiedział,	po	czym	spojrzał	w	górę.	–	Przepraszam.

–	 Jestem	 pewien,	 że	 sufit	 ci	 wybaczył.	 Żeby	 zwrócić	 uwagę	 Wszechmocnego,

powinieneś	raczej	spalić	modlitwę.

–	Jestem	już	mu	parę	winien	–	przyznał	Kabsal.	–	Mogłabyś	mówić	dalej?

–	 Cóż,	 jasność	 Jasnah	 nie	 jest	 surową	 panią.	 Zachowuje	 się	 dokładnie	 tak,	 jak	 ją opisują.	Błyskotliwa,	piękna,	tajemnicza.	Mam	szczęście,	że	zostałam	jej	podopieczną.

Kabsal	pokiwał	głową.

–	Mówi	się,	że	jest	wspaniałą	kobietą,	poza	jednym.

–	Chodzi	ci	o	herezję?

Pokiwał	głową.

–	Mnie	nie	jest	tak	ciężko,	jak	ci	się	wydaje	–	stwierdziła	Shallan.	–	Rzadko	mówi

głośno	o	swoich	przekonaniach,	chyba	że	zostanie	sprowokowana.

–	W	takim	razie	się	wstydzi.

–	Wątpię.	Raczej	jest	taktowna.

Popatrzył	na	nią.

–	 Nie	 musisz	 się	 o	 mnie	 martwić	 –	 powiedziała.	 –	 Jasnah	 nie	 próbuje	 mnie przekonać	do	porzucenia	kręgów	wyznawców.

Kabsal	 nachylił	 się.	 Wyraźnie	 spoważniał.	 Był	 starszy	 od	 niej,	 po	 dwudziestce, pewny	 siebie	 i	 gorliwy.	 Właściwie	 był	 jedynym	 mężczyzną	 bliskim	 jej	 wiekiem,	 z którym	miała	okazję	porozmawiać	bez	czujnego	nadzoru	ojca.

Ale	był	też	żarliwcem.	I	rzecz	jasna	nic	nie	mogło	z	tego	wyjść.	Prawda?

–	 Shallan	 –	 odezwał	 się	 łagodnie	 Kabsal	 –	 czy	 nie	 widzisz,	 dlaczego	 jesteśmy…

jestem…	zatroskani?	Jasność	Jasnah	jest	bardzo	potężną	i	intrygującą	kobietą.	Można

się	spodziewać,	że	jej	przekonania	będą	zaraźliwe.

–	Zaraźliwe?	Chyba	mówiłeś,	że	to	ja	jestem	chorobą?

–	Nigdy	tego	nie	powiedziałem!

–	Owszem,	ale	ja	udawałam,	że	to	zrobiłeś.	A	to	właściwie	to	samo.

Zmarszczył	czoło.

–	 Jasności	 Shallan,	 żarliwcy	 się	 o	 ciebie	 martwią.	 Odpowiadamy	 za	 dusze	 dzieci Wszechmocnego.	 Jasnah	 już	 wcześniej	 zdarzało	 się	 zepsuć	 tych,	 z	 którymi	 miała kontakt.

–	 Naprawdę?	 –	 spytała	 ze	 szczerym	 zainteresowaniem	 dziewczyna.	 –	 Inne

podopieczne?

–	Nie	jestem	w	odpowiedniej	pozycji,	by	o	tym	rozmawiać.

–	To	może	się	przesiądź.

–	Nie	mam	zamiaru	ustąpić.	Nie	będę	o	tym	mówił.

–	To	napisz.

–	Jasności…	–	powiedział	udręczonym	tonem.

–	Dobrze	–	zgodziła	się	z	westchnieniem.	–	Cóż,	mogę	cię	zapewnić,	że	moja	dusza

miewa	się	nieźle	i	nie	jest	zakażona.

Usadowił	 się	 wygodniej	 i	 ukroił	 sobie	 kolejną	 kromkę	 chleba.	 Odkryła,	 że	 znów mu	 się	 przygląda,	 ale	 natychmiast	 zirytowała	 ją	 jej	 własna	 dziewczęca	 głupota.

Wkrótce	 powróci	 do	 rodziny,	 a	 on	 odwiedzał	 ją	 z	 powodów	 związanych	 ze	 swoim Powołaniem.	 Jednak	 szczerze	 ceniła	 jego	 towarzystwo.	 Był	 jedyną	 osobą	 w Kharbrancie,	z	którą	mogła	naprawdę	porozmawiać.	A	do	tego	był	przystojny	–	prosty strój	 i	 ogolona	 głowa	 jedynie	 podkreślały	 jego	 mocne	 rysy.	 Jak	 wielu	 młodych żarliwców,	starannie	przycinał	brodę.	Mówił	wyszkolonym	głosem	i	był	oczytany.

–	 Cóż,	 jeśli	 jesteś	 tak	 pewna	 co	 do	 swojej	 duszy	 –	 powiedział,	 odwracając	 się znów	do	niej	–	to	może	mógłbym	zainteresować	cię	naszym	kręgiem	wyznawców?

–	Mam	krąg	wyznawców.	Krąg	Czystości.

–	Ale	krąg	Czystości	nie	jest	miejscem	dla	uczonej.	Chluba,	którą	głosi,	nie	ma	nic

wspólnego	z	twoją	nauką	i	sztuką.

–	 Człowiek	 niekoniecznie	 musi	 należeć	 do	 kręgu	 wyznawców,	 który	 skupia	 się

bezpośrednio	na	jego	Chlubie.

–	Dobrze	jednak,	kiedy	się	pokrywają.

Shallan	 stłumiła	 grymas.	 Krąg	 Czystości	 –	 jak	 można	 było	 się	 spodziewać	 –

skupiał	 się	 na	 nauczaniu	 członków,	 jak	 naśladować	 uczciwość	 i	 przyzwoitość

Wszechmocnego.	 Żarliwcy	 w	 kaplicy	 kręgu	 nie	 wiedzieli,	 co	 sądzić	 o	 jej	 zauroczeniu sztuką.	 Zawsze	 chcieli,	 by	 rysowała	 rzeczy,	 które	 uznawali	 za	 „czyste”.	 Rzeźby Heroldów,	przedstawienia	Podwójnego	Oka.

Rzecz	jasna,	to	ojciec	wybrał	dla	niej	krąg	wyznawców.

–	 Zastanawiałem	 się	 jedynie,	 czy	 dokonałaś	 świadomego	 wyboru	 –	 powiedział

Kabsal.	–	Zmiana	kręgów	jest	w	końcu	dopuszczalna.

–	 Owszem,	 ale	 czyż	 nie	 patrzy	 się	 krzywo	 na	 werbowanie?	 Żarliwców

konkurujących	o	członków?

–	W	rzeczy	samej.	To	godny	ubolewania	nawyk.

–	Ale	i	tak	to	robisz?

–	Czasami	też	przeklinam.

–	Nie	zauważyłam.	Jesteś	bardzo	interesującym	żarliwcem,	Kabsalu.

–	 Zdziwiłabyś	 się.	 Nie	 jesteśmy	 tak	 sztywną	 bandą,	 jak	 się	 wydaje.	 Cóż,	 może poza	 bratem	 Habsantem,	 on	 spędza	 mnóstwo	 czasu,	 gapiąc	 się	 na	 inny…	 Jak	 się	 nad tym	 zastanowić,	 może	 on	 rzeczywiście	 jest	 sztywny.	 Nie	 wiem,	 czy	 widziałem,	 żeby kiedykolwiek	się	poruszał.

–	 Odeszliśmy	 od	 tematu.	 Nie	 miałeś	 zamiaru	 zwerbować	 mnie	 do	 swojego	 kręgu wyznawców?

–	 Owszem.	 I	 nie	 jest	 to	 tak	 rzadkie,	 jak	 ci	 się	 wydaje.	 Wszystkie	 kręgi	 się	 tym zajmują.	 Często	 patrzymy	 na	 siebie	 krzywo	 ze	 względu	 na	 całkowity	 brak	 etyki.	 – Pochylił	się	i	spoważniał.	–	Mój	krąg	ma	względnie	mało	członków,	gdyż	nie	jesteśmy tak	 widoczni,	 jak	 pozostali.	 Dlatego,	 kiedy	 do	 Palanaeum	 przybywa	 ktoś	 szukający wiedzy,	bierzemy	na	siebie	ciężar	poinformowania	go.

–	Zwerbowania.

–	 Pokazania,	 czego	 im	 brak.	 –	 Ugryzł	 kęs	 chleba	 z	 dżemem.	 –	 Czy	 w	 kręgu Czystości	 uczyli	 cię	 o	 naturze	 Wszechmocnego?	 Boskim	 pryzmacie,	 którego	 dziesięć fasetek	symbolizuje	Heroldów?

–	 Wspomnieli	 o	 tym.	 Głównie	 rozmawialiśmy	 na	 temat	 tego,	 jak	 mam	 osiągnąć

swoje	 cele…	 cóż,	 czystości.	 Muszę	 przyznać,	 że	 było	 to	 raczej	 nudne,	 bo	 nie	 miałam większych	szans	na	nieczystość.

Kabsal	potrząsnął	głową.

–	 Wszechmocny	 daje	 każdemu	 talenty…	 a	 kiedy	 wybieramy	 Powołanie,	 które	 je

wykorzystuje,	 oddajemy	 mu	 cześć	 w	 najbardziej	 fundamentalny	 sposób.	 Krąg

wyznawców,	 wraz	 z	 żarliwcami,	 powinien	 pomagać	 je	 rozwijać,	 zachęcając	 cię	 do stawiania	sobie	celów	i	osiągania	doskonałości.	–	Gestem	objął	książki	na	biurku.	–	W

tym	właśnie	powinien	ci	pomagać	twój	krąg,	Shallan.	Historia,	logika,	nauka,	sztuka.

Bycie	 uczciwą	 i	 dobrą	 jest	 ważne,	 ale	 powinniśmy	 bardziej	 skupiać	 się	 na	 rozwijaniu wrodzonych	talentów,	zamiast	zmuszać	ludzi	do	przyjmowania	Chlub	i	Powołań,	które uważamy	za	najważniejsze.

–	Sądzę,	że	to	rozsądny	argument.

Kabsal	z	namysłem	pokiwał	głową.

–	Czy	może	kogoś	dziwić,	że	kobieta	taka	jak	Jasnah	Kholin	odwróciła	się	od	tego

wszystkiego?	 Wiele	 kręgów	 wyznawców	 zachęca	 kobiety,	 by	 pozostawiły	 trudne

studia	 teologiczne	 żarliwcom.	 Gdyby	 tylko	 Jasnah	 mogła	 zobaczyć	 prawdziwe	 piękno naszej	doktryny.	–	Uśmiechnął	się	i	wyciągnął	z	koszyka	grubą	księgę.	–	Tak	naprawdę początkowo	liczyłem,	że	uda	mi	się	pokazać	jej,	co	mam	na	myśli.

–	Wątpię,	by	dobrze	na	to	zareagowała.

–	 Może	 –	 odparł	 od	 niechcenia,	 unosząc	 tom.	 –	 Ale	 być	 tym,	 który	 w	 końcu	 ją przekonał!

–	Bracie	Kabsalu,	to	brzmi	prawie	jakbyście	szukali	wyróżnienia.

Poczerwieniał	 i	 Shallan	 zorientowała	 się,	 że	 powiedziała	 coś,	 co	 go	 zawstydziło.

Skrzywdziła	się,	przeklinając	swój	język.

–	Tak	–	przyznał.	–	Szukam	wyróżnienia.	Nie	powinienem	tak	bardzo	pragnąć,	by

zostać	 akurat	 tym,	 który	 ją	 nawróci.	 Ale	 tak	 jest.	 Gdyby	 tylko	 posłuchała	 moich dowodów…

–	Dowodów?

–	Mam	prawdziwy	dowód,	że	Wszechmocny	istnieje.

–	 Chciałabym	 go	 zobaczyć.	 –	 Uniosła	 palec,	 przerywając	 mu.	 –	 Nie	 dlatego,	 że wątpię	w	jego	istnienie,	Kabsalu.	Po	prostu	jestem	ciekawa.

Uśmiechnął	się.

–	 Z	 przyjemnością	 wyjaśnię.	 Ale	 najpierw	 spytam,	 czy	 masz	 ochotę	 na	 kolejną kromkę	chleba?

–	 Powinnam	 powiedzieć,	 że	 nie,	 i	 uniknąć	 braku	 umiaru,	 jak	 mnie	 uczono.	 Ale powiem	tak.

–	Ze	względu	na	dżem.

–	Naturalnie	–	odparła,	biorąc	chleb.	–	Jak	mnie	opisała	ta	twoja	wieszcza	księga?

Impulsywna	i	spontaniczna?	Mogę	taka	być.	Jeśli	tylko	oznacza	to	dżem.

Posmarował	 nim	 kromkę,	 po	 czym	 wytarł	 palce	 w	 ściereczkę	 i	 otworzył	 księgę, przerzucając	 kartki,	 aż	 dotarł	 do	 tej	 z	 rysunkiem.	 Shallan	 przysunęła	 się	 bliżej,	 żeby się	 przyjrzeć.	 Rysunek	 nie	 przedstawiał	 osoby,	 lecz	 wzór.	 Trójkątny	 kształt,	 z	 trzema zewnętrznymi	skrzydłami	i	spiczastym	środkiem.

–	Rozpoznajesz	to?	–	spytał.

Wyglądało	znajomo.

–	Czuję,	że	powinnam.

–	To	Kholinar	–	wyjaśnił.	–	Stolica	Alethkaru,	narysowana	tak,	jak	wyglądałaby	z

góry.	Widzisz	te	szczyty,	te	granie?	Został	wybudowany	wokół	formacji	skalnej,	która

już	tam	była.	–	Przerzucił	kartkę.	–	Tu	jest	Vedenar,	stolica	Jah	Keved.	–	Sześciokątny wzór.	–	Akinah.	–	Wzór	okrągły.	–	Thaylen.	–	Czteroramienna	gwiazda.

–	Co	to	znaczy?

–	To	znak,	że	Wszechmocny	jest	we	wszystkim.	Widzisz	go	tutaj,	w	tych	miastach.

Czy	widzisz,	jak	są	symetryczne?

–	Te	miasta	wybudowali	ludzie,	Kabsalu.	Pragnęli	symetrii,	ponieważ	jest	święta.

–	 Owszem,	 ale	 w	 każdym	 wypadku	 budowali	 wokół	 wcześniej	 istniejących

formacji	skalnych.

–	 To	 nic	 nie	 znaczy	 –	 stwierdziła	 Shallan.	 –	 Wierzę,	 ale	 nie	 wiem,	 czy	 to	 dowód.

Wiatr	 i	 woda	 mogą	 tworzyć	 symetrię,	 w	 naturze	 spotyka	 się	 ją	 cały	 czas.	 Ludzie wybrali	miejsca,	które	były	względnie	symetryczne,	a	następnie	zaprojektowali	miasta tak,	by	ukrywały	wszelkie	skazy.

Znów	zajrzał	do	koszyka.	Ku	jej	zaskoczeniu	wyjął	z	niego	metalową	płytę.	Kiedy

otworzyła	 usta,	 by	 zadać	 pytanie,	 uniósł	 palec	 i	 postawił	 płytę	 na	 niewielkim drewnianym	stojaku,	wysokim	na	kilka	cali.

Kabsal	 posypał	 płytkę	 delikatnym	 białym	 piaskiem.	 Następnie	 wyjął	 smyczek,

jakim	przeciąga	się	po	strunach,	by	tworzyć	muzykę.

–	 Widzę,	 że	 przyszedłeś	 przygotowany	 na	 demonstrację	 –	 zauważyła	 Shallan.	 –

Naprawdę	chcesz	dowieść	swojej	słuszności	przed	Jasnah.

Uśmiechnął	 się	 i	 przeciągnął	 smyczkiem	 po	 krawędzi	 płyty,	 wprawiając	 ją	 w

wibracje.	 Piasek	 podskakiwał	 i	 odbijał	 się,	 jak	 malutkie	 owady	 rzucone	 na	 coś gorącego.

–	To	się	nazywa	kymatyka	–	powiedział.	–	Nauka	o	wzorach,	jakie	tworzy	dźwięk,

kiedy	oddziałuje	na	fizyczne	medium.

Kiedy	 znów	 pociągnął	 smyczkiem,	 płytka	 wydała	 dźwięk,	 niemal	 czystą	 nutę.

Wystarczyła,	żeby	przyciągnąć	samotnego	muzykosprena,	który	wirował	przez	chwilę

w	powietrzu	nad	nim,	po	czym	zniknął.	Kabsal	skończył	i	szerokim	gestem	wskazał	na

płytę.

–	I?	–	spytała	Shallan.

–	Kholinar	–	odpowiedział,	unosząc	dla	porównania	księgę.

Shallan	przechyliła	głowę.	Wzór	w	piasku	wyglądał	dokładnie	jak	Kholinar.

Dorzucił	 piasku	 i	 przeciągnął	 smyczkiem	 w	 innym	 punkcie,	 a	 piasek	 zmienił

ułożenie.

–	Vedenar	–	stwierdził.

Porównała.	Znów	wzór	wyglądał	identycznie.

–	 Thaylen	 –	 powiedział,	 powtarzając	 proces	 w	 innym	 miejscu.	 Starannie	 wybrał

kolejny	 punkt	 na	 krawędzi	 płyty	 i	 zagrał	 po	 raz	 ostatni.	 –	 Akinah.	 Shallan,	 dowód istnienia	 Wszechmocnego	 kryje	 się	 w	 miastach,	 w	 których	 mieszkamy.	 Popatrz	 na doskonałą	symetrię!

Musiała	przyznać,	że	we	wzorach	było	coś	frapującego.

–	To	może	być	fałszywa	korelacja.	Obie	rzeczy	wywołuje	to	samo.

–	Tak.	Wszechmocny	–	powiedział,	siadając.	–	Nawet	nasz	język	jest	symetryczny.

Popatrz	 na	 glify…	 każdy	 można	 idealnie	 złożyć	 na	 pół.	 Alfabet	 też.	 Złóż	 każdą	 linijkę tekstu	 w	 połowie,	 a	 znajdziesz	 symetrię.	 Z	 pewnością	 znasz	 opowieść,	 że	 zarówno glify,	jak	i	litery	pochodzą	od	Pieśniarzy	Świtu?

–	Tak.

–	 Nawet	 nasze	 imiona.	 Twoje	 jest	 prawie	 doskonałe.	 Shallan.	 Jedna	 litera

niewłaściwa,	 idealne	 imię	 dla	 jasnookiej	 kobiety.	 Nie	 jest	 zbyt	 święte,	 ale	 blisko.

Pierwotne	 nazwy	 dziesięciu	 Srebrnych	 Królestw.	 Alethela,	 Valhav,	 Shin	 Kak	 Nish.

Doskonałe,	symetryczne.

Pochylił	się	i	wziął	ją	za	rękę.

–	To	jest	wszędzie	wokół	nas.	Nie	zapominaj	o	tym,	Shallan,	niezależnie	od	tego,

co	ona	powie.

–	 Nie	 zrobię	 tego	 –	 odparła,	 uświadamiając	 sobie,	 w	 jaki	 sposób	 poprowadził

rozmowę.

Powiedział,	 że	 jej	 wierzy,	 ale	 przeprowadził	 dowód.	 To	 było	 jednocześnie

wzruszające	 i	 irytujące.	 Nie	 lubiła	 protekcjonalności.	 Ale	 z	 drugiej	 strony,	 czy	 ktoś mógł	mieć	pretensje	do	żarliwca,	że	naucza?

Kabsal	nagle	uniósł	głowę	i	puścił	jej	dłoń.

–	Słyszę	kroki.





Wstał,	 a	 Shallan	 odwróciła	 się,	 kiedy	 Jasnah	 weszła	 do	 alkowy.	 Za	 nią	 podążał

parshmen	 z	 koszykiem	 książek.	 Kobieta	 nie	 wydawała	 się	 zaskoczona	 obecnością żarliwca.

–	Przepraszam,	jasności	Jasnah	–	powiedziała	Shallan,	wstając.	–	On…

–	 Nie	 jesteś	 więźniem,	 dziecko	 –	 przerwała	 jej	 szorstko	 Jasnah.	 –	 Możesz

przyjmować	gości.	Sprawdź	jednak,	czy	nie	masz	na	skórze	śladu	zębów.	Ich	rodzaj	ma

w	zwyczaju	wciągać	swoje	ofiary	do	morza.

Kabsal	zarumienił	się	i	zaczął	zbierać	swoje	rzeczy.

Jasnah	gestem	kazała	służącemu	położyć	książki	na	stole.

–	 Czy	 ta	 płyta	 może	 odtworzyć	 kymatyczny	 wzór	 odpowiadający	 Urithiru,

kapłanie?	Czy	też	masz	wzory	jedynie	dla	czterech	standardowych	miast?

Kabsal	 spojrzał	 na	 nią,	 wyraźnie	 wstrząśnięty	 wiedzą	 Jasnah	 na	 temat	 funkcji płyty.	Podniósł	książkę.

–	Urithiru	to	bajka.

–	Dziwne.	Można	by	pomyśleć,	że	tacy	jak	ty	są	przyzwyczajeni	do	wiary	w	bajki.

Poczerwieniał	 jeszcze	 bardziej.	 Skończył	 się	 pakować,	 po	 czym	 krótko	 skinął

Shallan	głową	i	pośpiesznie	wyszedł	z	alkowy.

–	Jeśli	wolno	mi	powiedzieć,	jasności	–	odezwała	się	Shallan	–	to	było	wyjątkowo

niegrzeczne	z	waszej	strony.

–	 Mam	 skłonność	 do	 takich	 napadów	 nieuprzejmości	 –	 zauważyła	 Jasnah.	 –	 Z

pewnością	 słyszał,	 jaka	 jestem.	 Chciałam	 jedynie	 się	 upewnić,	 że	 dostanie	 to,	 czego się	spodziewał.

–	Nie	zachowujecie	się	w	taki	sposób	wobec	innych	żarliwców	w	Palanaeum.

–	 Inni	 żarliwcy	 w	 Palanaeum	 nie	 próbują	 zwrócić	 mojej	 podopiecznej	 przeciwko mnie.

–	On	nie…	–	Shallan	urwała.	–	Po	prostu	martwił	się	o	moją	duszę.

–	Czy	poprosił	cię	już,	żebyś	spróbowała	ukraść	mój	Dusznik?

Shallan	 była	 wstrząśnięta.	 Sięgnęła	 do	 sakiewki	 przy	 pasie.	 Czy	 Jasnah

wiedziała?	Nie,	powiedziała	sobie	dziewczyna.	Nie,	posłuchaj	pytania.

–	Nie	zrobił	tego.

–	 Uważaj	 –	 ostrzegła	 Jasnah,	 otwierając	 książkę.	 –	 W	 końcu	 to	 zrobi.	 Mam

doświadczenie	 z	 takimi	 jak	 on.	 –	 Popatrzyła	 na	 dziewczynę	 i	 jej	 twarz	 złagodniała.	 – On	 nie	 jest	 zainteresowany	 tobą.	 W	 żaden	 sposób,	 jaki	 możesz	 sobie	 wyobrazić.	 A	 w szczególności	nie	chodzi	o	twoją	duszę.	Chodzi	o	mnie.

–	To	nieco	aroganckie	z	waszej	strony,	nie	sądzicie?

–	Tylko	jeśli	się	mylę,	dziecko	–	odparła	Jasnah,	wracając	do	lektury.	–	A	mylę	się

rzadko.



Przeszedłem	z	Abamabaru	do	Uruthiru.

Ten	 cytat	 z	 Ósmej	 Przypowieści	 „Drogi	 królów”	 wydaje	 się	 sprzeczny	 z	 Varalą	 i Sinbian,	 które	 twierdzą,	 że	 do	 miasta	 nie	 dało	 się	 dojść	 pieszo.	 Może	 wybudowano drogę,	a	może	Nohadon	użył	przenośni.

„Mostowi	nie	mają	przeżywać…”.

Kaladin	 miał	 zamęt	 w	 głowie.	 Wiedział,	 że	 czuje	 ból,	 ale	 poza	 tym	 unosił	 się.

Jakby	jego	głowa	została	oddzielona	od	ciała	i	odbijała	się	od	ścian	i	sufitu.

–	 Kaladinie!	 –	 wyszeptał	 ktoś	 z	 troską	 w	 głosie.	 –	 Kaladinie,	 proszę.	 Proszę,	 już nie	cierp.

„Mostowi	 nie	 mają	 przeżywać”.	 Dlaczego	 te	 słowa	 go	 tak	 bardzo	 niepokoiły?

Przypomniał	sobie,	co	się	wydarzyło,	kiedy	wykorzystali	most	jako	tarczę,	odrzucając

armię	 na	 bok,	 skazując	 natarcie	 na	 niepowodzenie.	 Ojcze	 Burz,	 pomyślał,	 jestem idiotą!

–	Kaladinie?

To	był	głos	Syl.	Zaryzykował	otwarcie	oczu	i	spojrzał	na	świat	odwrócony	do	góry

nogami,	niebo	rozciągało	się	pod	nim,	a	znajomy	tartak	w	powietrzu	nad	nim.

Nie.	To	on	był	odwrócony	do	góry	nogami.	Wisiał	na	ścianie	koszar	mostu	numer

cztery.	Dusznikowany	budynek	miał	wysokość	piętnastu	stóp	w	najwyższym	miejscu,	a

do	 tego	 lekko	 pochylony	 dach.	 Kostki	 Kaladina	 związano	 sznurem,	 który	 z	 kolei przywiązano	 do	 pierścienia	 umieszczonego	 na	 dachu.	 Widział,	 jak	 robili	 to	 innym mostowym.	 Jeden	 zamordował	 kogoś	 w	 obozie,	 a	 innego	 po	 raz	 piąty	 złapali	 na kradzieży.

Wisiał	 plecami	 do	 ściany,	 z	 twarzą	 zwróconą	 na	 wschód.	 Opuszczone	 swobodnie ręce	niemal	dotykały	do	ziemi.	Znów	jęknął,	czując	ból	całego	ciała.

Jak	 nauczył	 go	 ojciec,	 zaczął	 obmacywać	 boki,	 szukając	 połamanych	 żeber.

Skrzywił	się,	kiedy	poczuł,	że	kilka	jest	bolesnych,	co	najmniej	popękanych.	Być	może złamanych.	Obmacał	również	ramię,	gdyż	obawiał	się,	że	ma	złamany	obojczyk.	Jedno oko	 otaczała	 opuchlizna.	 Czas	 pokaże,	 czy	 odniósł	 jakieś	 poważne	 obrażenia wewnętrzne.

Przetarł	 twarz,	 a	 wtedy	 na	 ziemię	 opadły	 płatki	 zaschniętej	 krwi.	 Rozcięcie	 na głowie,	 zakrwawiony	 nos,	 pęknięta	 warga.	 Syl	 wylądowała	 na	 jego	 piersi,	 opierając stopy	o	mostek,	i	zaplotła	ręce.

–	Kaladinie?

–	Żyję	–	wymamrotał	niewyraźnie	z	powodu	opuchniętej	wargi.	–	Co	się	stało?

–	 Zostałeś	 pobity	 przez	 tych	 żołnierzy	 –	 powiedziała.	 Wydawało	 się,	 że	 robi	 się mniejsza.	 –	 Odegrałam	 się	 na	 ich.	 Sprawiłam,	 że	 jeden	 z	 nich	 trzy	 razy	 się	 dziś potknął.

Uśmiechnął	 się.	 Jak	 długo	 człowiek	 mógł	 wisieć	 w	 taki	 sposób,	 z	 krwią

spływającą	do	głowy?

–	 Było	 wiele	 krzyku	 –	 dodała	 cicho	 Syl.	 –	 Wydaje	 mi	 się,	 że	 kilku	 ludzi	 zostało zdegradowanych.	Żołnierz,	Lamaril…

–	Co	z	nim?

–	 Stracono	 go	 –	 odpowiedziała	 jeszcze	 ciszej	 Syl.	 –	 Arcyksiążę	 Sadeas	 zrobił	 to osobiście,	godzinę	po	tym,	jak	armia	wróciła	z	płaskowyżu.	Powiedział	coś	w	rodzaju, że	ostateczna	odpowiedzialność	spada	na	jasnookich.	Lamaril	wrzeszczał,	że	obiecałeś go	oczyścić	i	że	to	Gaz	powinien	zostać	ukarany.

Kaladin	uśmiechnął	się	ponuro.

–	Nie	powinien	pobić	mnie	do	utraty	przytomności.	A	Gaz?

–	Pozostawili	go	na	stanowisku.	Nie	wiem,	czemu.

–	Prawo	odpowiedzialności.	W	wypadku	katastrofy	takiej	jak	ta	jasnoocy	powinni

wziąć	na	siebie	większość	winy.	Lubią	na	pokaz	kierować	się	takimi	starymi	zasadami,

jeśli	im	to	pasuje.	Dlaczego	wciąż	żyję?

–	 Mówił	 coś	 o	 przykładzie	 –	 wyjaśniła	 Syl,	 przyciskając	 przezroczyste	 ręce	 do ciała.	–	Kaladinie,	zimno	mi.

–	Czujesz	temperaturę?	–	spytał	Kaladin,	pokasłując.

–	Zazwyczaj	nie.	Teraz	tak.	Nie	rozumiem	tego.	Nie	podoba	mi	się.

–	Wszystko	będzie	dobrze.

–	Nie	powinieneś	kłamać.

–	Czasem	kłamanie	jest	w	porządku,	Syl.

–	I	to	jest	jeden	z	tych	razów?

Zamrugał,	 próbując	 zignorować	 rany,	 ciśnienie	 w	 głowie,	 próbując	 oczyścić

umysł.	Nic	z	tego	mu	się	nie	udało.

–	Tak	–	szepnął.

–	Chyba	rozumiem.

–	 Czyli	 –	 powiedział	 Kaladin,	 odchylając	 głowę	 do	 tyłu,	 aż	 kość	 ciemieniowa dotknęła	kamienia	–	ma	mnie	osądzić	arcyburza.	Pozwolą,	by	to	burza	mnie	zabiła.

Wisząc	w	taki	sposób,	miał	zostać	wystawiony	na	wiatr	i	wszystko,	czym	w	niego

rzuci.	 Jeśli	 człowiek	 był	 ostrożny	 i	 podjął	 odpowiednie	 działania,	 mógł	 przetrwać arcyburzę	 na	 zewnątrz,	 choć	 nie	 było	 to	 przyjemne	 doświadczenie.	 Kaladinowi zdarzyło	 się	 to	 kilka	 razy,	 kulił	 się	 wtedy	 po	 zawietrznej	 skał.	 Ale	 wisieć	 na	 ścianie zwróconej	 bezpośrednio	 w	 stronę	 burzy?	 Zostanie	 pocięty	 na	 kawałki	 i	 zmiażdżony przez	kamienie.

–	 Zaraz	 wracam	 –	 powiedziała	 Syl	 i	 przybrawszy	 postać	 kamienia,	 spadła	 z	 jego

piersi,	po	czym	nad	samą	ziemią	zmieniła	się	w	liście	i	odleciała,	skręcając	w	prawo.

Plac	 był	 pusty.	 Kaladin	 czuł	 rześkie,	 chłodne	 powietrze,	 ziemię	 przygotowującą się	 na	 arcyburzę.	 Cisza,	 tak	 to	 nazywano,	 kiedy	 przed	 burzą	 wiatr	 się	 uciszał, powietrze	było	chłodne,	ciśnienie	spadało,	a	wilgotność	rosła.

Kilka	 chwil	 później	 zza	 ściany	 wyjrzał	 Skała	 z	 Syl	 na	 ramieniu.	 Podkradł	 się	 do Kaladina,	a	za	nim	zdenerwowany	Teft.	Dołączył	do	nich	Moash	–	mimo	że	mężczyzna upierał	się,	że	nie	ufa	Kaladinowi,	wydawał	się	równie	zatroskany,	jak	pozostali.

–	Paniczu?	–	spytał	Moash.	–	Obudziłeś	się.

–	Jestem	przytomny	–	wychrypiał	Kaladin.	–	Wszyscy	wrócili	cali	z	bitwy?

–	 Z	 naszych	 wszyscy	 –	 odparł	 Teft,	 drapiąc	 się	 po	 brodzie.	 –	 Ale	 przegraliśmy bitwę.	 To	 była	 tragedia.	 Zginęły	 ponad	 dwie	 setki	 mostowych.	 Ci,	 którzy	 przeżyli, wystarczyli,	żeby	przenieść	zaledwie	jedenaście	mostów.

Dwustu	 ludzi,	 pomyślał	 Kaladin.	 To	 moja	 wina.	 Chroniłem	 swoich	 kosztem

innych.	Działałem	zbyt	pośpiesznie.

Mostowi	nie	mają	przeżywać.	Coś	w	tym	jest.	Nie	mógł	zapytać	Lamarila.	Tamten

jednak	 dostał	 to,	 na	 co	 zasłużył.	 Gdyby	 Kaladin	 mógł	 decydować,	 tak	 skończyliby wszyscy	jasnoocy,	włącznie	z	królem.

–	Chcieliśmy	coś	powiedzieć	–	odezwał	się	Skała.	–	Od	wszystkich.	Większość	nie

wyjdzie.	Idzie	arcyburza	i…

–	Nic	się	nie	stało	–	wyszeptał	Kaladin.

Teft	trącił	Skałę,	by	ten	mówił	dalej.

–	 No	 tak.	 Będziemy	 cię	 pamiętać.	 Most	 czwarty	 nie	 wróci	 do	 tego,	 co	 wcześniej.

Może	 wszyscy	 umrzemy,	 ale	 pokażemy	 nowym.	 Ogniska	 wieczorem.	 Śmiech.	 Życie.

Zrobimy	z	tego	tradycję.	Dla	ciebie.

Skała	i	Teft	wiedzieli	o	guzowcu.	Mogli	nadal	zarabiać	dodatkowe	pieniądze.

–	 Zrobiłeś	 to	 dla	 nas	 –	 wtrącił	 Moash.	 –	 Zginęlibyśmy.	 Może	 tylu,	 ilu	 w

pozostałych	drużynach	mostowych.	W	ten	sposób	stracimy	tylko	jednego.

–	 Ja	 mówię,	 że	 to	 nie	 w	 porządku,	 co	 robią	 –	 stwierdził	 Teft,	 krzywiąc	 się.	 –

Myśleliśmy,	żeby	może	cię	odciąć…

–	Nie	–	sprzeciwił	się	Kaladin.	–	Zostalibyście	ukarani	w	taki	sam	sposób.

Trzej	 mężczyźni	 popatrzyli	 po	 sobie.	 Najwyraźniej	 doszli	 do	 tego	 samego

wniosku.

–	Co	powiedział	Sadeas?	–	spytał	Kaladin.	–	O	mnie.

–	Że	rozumie,	że	mostowy	chce	ocalić	życie	–	odparł	Teft	–	nawet	kosztem	innych.

Nazwał	 cię	 samolubnym	 tchórzem,	 ale	 zachowywał	 się	 przy	 tym,	 jakby	 tego	 się właśnie	po	tobie	spodziewał.

–	 Mówił,	 że	 pozwoli,	 by	 osądził	 cię	 Ojciec	 Burz	 –	 dodał	 Moash.	 –	 Jezerezeh,	 król Heroldów.	Mówił,	że	jeśli	zasługujesz	na	życie,	to	będziesz	żył…

Przerwał.	 Podobnie	 jak	 pozostali	 wiedział,	 że	 pozbawiony	 ochrony	 człowiek	 nie mógł	przeżyć	arcyburzy.

–	 Chcę,	 żebyście	 zrobili	 coś	 dla	 mnie	 –	 powiedział	 Kaladin,	 zamykając	 oczy.

Zalewała	je	krew	z	rany	w	wardze,	która	otworzyła	się,	kiedy	mówił.

–	Cokolwiek,	Kaladinie	–	powiedział	Skała.

–	 Chcę,	 żebyście	 wrócili	 do	 koszar	 i	 powiedzieli	 ludziom,	 żeby	 wyszli	 po	 burzy.

Powiedzcie	im,	żeby	popatrzyli	na	mnie.	Powiedzcie	im,	że	otworzę	oczy	i	popatrzę	na

nich,	a	oni	zobaczą,	że	przeżyłem.

Trzej	mostowi	umilkli.

–	Oczywiście,	Kaladinie	–	odezwał	się	w	końcu	Teft.	–	Zrobimy	to.

–	 Powiedzcie	 im	 –	 mówił	 dalej	 Kaladin	 mocniejszym	 głosem	 –	 że	 to	 się	 tu	 nie skończy.	 Powiedzcie	 im,	 że	 zdecydowałem	 się	 nie	 odbierać	 sobie	 życia,	 więc,	 choćby Potępienie,	nie	oddam	go	Sadeasowi.

Na	twarzy	Skały	pojawił	się	szeroki	uśmiech.

–	Na	 uli’tekanaki,	Kaladinie.	Prawie	uwierzyłem,	że	ci	się	uda.

–	Masz	–	powiedział	Teft,	podając	mu	coś.	–	Na	szczęście.

Kaladin	 wziął	 przedmiot	 w	 słabą,	 zakrwawioną	 dłoń.	 To	 była	 kula,	 niebieska

marka.	 Bura,	 pozbawiona	 Burzowego	 Światła.	 „W	 burzę	 weź	 ze	 sobą	 kulę”,	 głosiło stare	przysłowie,	„przynajmniej	będziesz	miał	światło	w	ciemnościach”.

–	 Tyle	 udało	 nam	 się	 ocalić	 z	 twojej	 sakiewki	 –	 wyjaśnił	 Teft.	 –	 Gaz	 i	 Lamaril wzięli	resztę.	Poskarżyliśmy	się,	ale	co	to	dało?

–	Dziękuję	–	powiedział	Kaladin.

Moash	 i	 Skała	 wycofali	 się	 do	 koszar,	 Syl	 zeskoczyła	 z	 ramienia	 Rogożercy,	 by dotrzymać	towarzystwa	Kaladinowi.	Teft	też	został,	jakby	miał	zamiar	spędzić	burzę	z Kaladinem.	 W	 końcu	 potrząsnął	 głową,	 mruknął	 coś	 pod	 nosem	 i	 wrócił	 do pozostałych.	Kaladinowi	wydawało	się,	że	mężczyzna	nazywa	samego	siebie	tchórzem.

Kiedy	 drzwi	 koszar	 się	 zamknęły,	 Kaladin	 zaczął	 bawić	 się	 gładką	 szklaną	 kulą.

Niebo	ciemniało,	i	to	nie	tylko	z	powodu	zachodzącego	słońca.	Gromadziła	się	na	nim

czerń.	Arcyburza.

Syl	przeszła	po	ścianie,	po	czym	usiadła	na	niej	i	popatrzyła	na	niego	z	poważną

miną.

–	Powiedziałeś	im,	że	przeżyjesz.	Co	się	stanie,	jeśli	ci	się	nie	uda?

Głowę	Kaladina	wypełniało	pulsowanie.

–	 Matka	 by	 się	 przeraziła,	 gdyby	 dowiedziała	 się,	 jak	 szybko	 pozostali	 żołnierze nauczyli	mnie	hazardu.	Już	pierwszego	wieczoru	w	armii	Amarama	grałem	o	kule.

–	Kaladinie?

–	 Przepraszam	 –	 powiedział,	 kołysząc	 głową	 na	 boki.	 –	 To,	 co	 powiedziałaś, przypomniało	mi	tamten	wieczór.	Wiesz,	w	hazardzie	jest	takie	określenie.	„Wszystko na	jedną	kartę”,	tak	mówią,	kiedy	stawiają	wszystkie	pieniądze	na	jeden	zakład.

–	Nie	rozumiem.

–	 Postawiłem	 wszystko	 na	 bardzo	 niepewną	 kartę	 –	 wyszeptał	 Kaladin.	 –	 Jeśli umrę,	 to	 wyjdą,	 potrząsną	 głowami	 i	 powiedzą	 sobie,	 że	 od	 początku	 się	 tego spodziewali.	Ale	jeśli	przeżyję,	zapamiętają	to.	I	da	im	to	nadzieję.	Może	uznają	to	za cud.

Syl	milczała	przez	chwilę.

–	Chcesz,	żeby	to	był	cud?

–	Nie	–	odparł	cicho	Kaladin.	–	Ale	dla	nich	będzie.

To	 była	 rozpaczliwa,	 głupia	 nadzieja.	 Horyzont	 na	 wschodzie,	 odwrócony	 w	 jego oczach,	pociemniał.	Z	tej	perspektywy	burza	była	jak	cień	olbrzymiej	bestii	człapiącej po	 ziemi.	 Widział	 wszystko	 niewyraźnie,	 jak	 ktoś,	 kto	 zbyt	 mocno	 dostał	 w	 głowę.

Wstrząs	 mózgu.	 Tak	 to	 nazywano.	 Miał	 problemy	 z	 myśleniem,	 ale	 nie	 chciał	 stracić przytomności.	 Chciał	 patrzeć	 prosto	 w	 arcyburzę,	 choć	 go	 przerażała.	 Czuł	 tę	 samą panikę	co	wtedy,	gdy	wpatrywał	się	w	czarną	rozpadlinę,	wtedy,	gdy	prawie	się	zabił.

Strach	przed	tym,	czego	nie	mógł	zobaczyć,	czego	nie	mógł	poznać.

Ściana	 burzy	 zbliżała	 się,	 widoczna	 zasłona	 deszczu	 i	 wiatru	 zapowiadająca

arcyburzę.	 Była	 to	 potężna	 fala	 wody,	 ziemi	 i	 kamieni,	 wysoka	 na	 setki	 stóp,	 a	 przed nią	krążyły	tysiące	tysięcy	wiatrosprenów.

W	 bitwie	 umiejętność	 posługiwania	 się	 mieczem	 pozwalała	 mu	 wywalczyć	 sobie

bezpieczeństwo.	Kiedy	podszedł	do	krawędzi	rozpadliny,	mógł	się	wycofać.	Tym	razem

nie	miał	nic.	Żadnego	sposobu,	by	walczyć	albo	uniknąć	tej	czarnej	bestii,	tego	cienia obejmującego	cały	horyzont,	okrywającego	świat	przedwczesnym	mrokiem.	Wschodnia krawędź	 krateru,	 w	 którym	 znajdował	 się	 obóz,	 była	 zerodowana,	 a	 koszary	 mostu numer	cztery	stały	z	brzegu.	Między	nim	a	Równinami	nie	było	nic.	Nic	między	nim	a burzą.

Wpatrując	się	w	szalejącą,	ryczącą,	kłębiącą	się	falę	popychanej	wiatrem	wody	i

rumoszu,	Kaladin	miał	wrażenie,	że	przygląda	się	końcu	świata.

Odetchnął	 głęboko,	 zapominając	 o	 bólu	 żeber,	 kiedy	 ściana	 burzy	 błyskawicznie przebyła	plac	i	uderzyła	w	niego.



Choć	 wielu	 pragnęło,	 by	 Urithiru	 wybudowano	 w	 Aletheli,	 było	 to	 oczywiście niemożliwe.	 I	 tak	 oto	 poprosiliśmy,	 by	 umieszczono	 je	 na	 zachodzie,	 w	 miejscu najbliższym	Honorowi.

Być	 może	 najstarsze	 ocalałe	 oryginalne	 źródło	 wspominające	 o	 mieście,

zacytowane	 w	 „Vavibrar”,	 wers	 1804.	 Wiele	 bym	 dała,	 by	 móc	 przetłumaczyć	 Pieśń Świtu.

Uderzenie	 ściany	 burzy	 niemal	 pozbawiło	 go	 przytomności,	 ale	 nagły	 chłód

sprawił,	że	oprzytomniał.

Przez	 chwilę	 Kaladin	 nie	 czuł	 nic	 poza	 tym	 zimnem.	 Długie	 uderzenie	 wody

przyciskało	go	do	ściany	koszar.	Kamyki	i	kawałki	gałęzi	roztrzaskiwały	się	o	kamień

wokół	 niego,	 był	 jednak	 zbyt	 odrętwiały,	 by	 ocenić,	 jak	 wiele	 z	 nich	 rozcięło	 lub posiniaczyło	jego	skórę.

Znosił	 to	 w	 oszołomieniu,	 zaciskając	 powieki	 i	 wstrzymując	 oddech.	 Po	 chwili ściana	 burzy	 minęła	 go	 i	 ruszyła	 dalej.	 Kolejne	 uderzenie	 wiatru	 przyszło	 z	 boku	 – powietrze	 kłębiło	 się	 teraz	 we	 wszystkie	 strony.	 Podmuch	 szarpnął	 go	 w	 bok	 –	 otarł

się	 plecami	 o	 kamień	 –	 i	 uniósł	 w	 powietrze.	 Wiatr	 uspokoił	 się	 i	 znów	 wiał	 ze wschodu.	Kaladin	wisiał	w	ciemności,	jego	kostki	szarpały	linę.	Nagle	zorientował	się, że	 unosi	 się	 na	 wietrze	 jak	 latawiec,	 przywiązany	 do	 pierścienia	 w	 skośnym	 dachu koszar.

Gdyby	 nie	 sznur,	 burza	 już	 dawno	 poniosłaby	 go	 z	 resztą	 rumoszu	 przez	 cały Roshar.	Przez	te	kilka	uderzeń	serca	nie	mógł	myśleć.	Czuł	jedynie	przerażenie	i	zimno –	 jedno	 gotujące	 się	 w	 sercu,	 drugie	 próbujące	 zmrozić	 go	 od	 zewnątrz.	 Wrzasnął, ściskając	swoją	jedyną	kulę	jakby	to	była	lina	ratunkowa.	Ten	krzyk	był	błędem,	gdyż pozwolił,	by	zimno	wpełzło	do	jego	ust.	Jakby	duch	wpychał	mu	rękę	do	gardła.

Wiatr	 był	 jak	 wir,	 chaotyczny	 i	 poruszający	 się	 w	 różnych	 kierunkach.	 Jeden podmuch	 szarpnął	 nim,	 po	 czym	 zniknął,	 a	 Kaladin	 z	 łoskotem	 spadł	 na	 dach.	 Niemal natychmiast	 straszliwe	 wichry	 próbowały	 go	 poderwać,	 bijąc	 w	 jego	 skórę	 falami lodowatej	 wody.	 Łoskot	 grzmotów	 był	 jak	 uderzenia	 serca	 bestii,	 która	 go	 połknęła.

Błyskawice	 przecinały	 ciemność	 niczym	 białe	 zęby	 w	 mroku.	 Wiatr	 był	 tak	 głośny,	 że niemal	zagłuszał	grzmoty,	wył	i	jęczał.

–	Złap	się	dachu,	Kaladinie!

Głos	Syl.	Cichy	i	słaby.	Jak	w	ogóle	mógł	go	usłyszeć?

Uświadomił	 sobie,	 że	 leży	 na	 brzuchu	 na	 opadającym	 dachu.	 Nie	 był	 on	 tak

stromy,	by	Kaladin	od	razu	spadł,	a	wiatr	popychał	go	do	tyłu.	Zrobił,	co	poradziła	mu Syl,	 i	 chwycił	 krawędź	 dachu	 zmarzniętymi,	 śliskimi	 palcami.	 Leżał	 zwrócony	 twarzą w	dół,	z	głową	schowaną	między	ramionami.	Wciąż	trzymał	w	dłoni	kulę,	przyciskając ją	do	kamiennego	dachu.	Jego	palce	zaczęły	się	ześlizgiwać.	Wiatr	był	silny	i	próbował

popchnąć	 go	 na	 zachód.	 Gdyby	 się	 puścił,	 znów	 uniósłby	 się	 w	 powietrze.	 Sznur	 nie był	na	tyle	długi,	by	mógł	się	dostać	na	drugą	stronę	dachu,	gdzie	byłby	osłonięty.

W	 dach	 obok	 niego	 uderzył	 głaz	 –	 nie	 słyszał	 samego	 uderzenia	 ani	 go	 nie zobaczył,	 ale	 wyczuł	 wibracje	 budynku.	 Głaz	 potoczył	 się	 do	 przodu	 i	 uderzył	 w ziemię.	 Burza	 nie	 miała	 aż	 tak	 wielkiej	 mocy,	 ale	 jej	 podmuchy	 od	 czasu	 do	 czasu podrywały	większe	przedmioty	i	rzucały	nimi	na	odległość	setek	stóp.

Jego	palce	wciąż	się	ześlizgiwały.

–	Pierścień	–	szepnęła	Syl.

Pierścień.	 Sznur	 przywiązano	 do	 stalowego	 pierścienia	 z	 boku	 dachu,	 za	 jego plecami.	Kaladin	puścił	krawędź,	po	czym	lecąc	do	tyłu	chwycił	pierścień.	Ściskał	go.

Sznur	 biegł	 dalej	 do	 jego	 kostek.	 Kaladin	 przez	 chwilę	 myślał,	 czy	 się	 nie	 odwiązać, ale	 nie	 odważył	 się	 puścić	 pierścienia.	 Trzymał	 się	 kurczowo	 jak	 chorągiewka łopocząca	 na	 wietrze,	 zaciskając	 obie	 ręce	 na	 metalu.	 We	 wnętrzu	 jednej	 dłoni	 miał

kulę,	przyciskał	ją	do	stali.

Każda	 chwila	 była	 walką.	 Wiatr	 szarpnął	 go	 w	 lewo,	 a	 później	 rzucił	 w	 prawo.

Nie	wiedział,	jak	długo	to	trwało,	czas	nie	miał	znaczenia	w	tym	miejscu	wściekłości	i zgiełku.	 Zaczęło	 mu	 się	 wydawać,	 że	 to	 senny	 koszmar.	 Straszliwy	 sen	 we	 wnętrzu głowy,	 pełnym	 czarnych,	 żywych	 wiatrów.	 Wrzaski	 w	 powietrzu,	 jaskrawe	 i	 białe, błyskawice	 ukazujące	 potworny,	 wypaczony	 świat	 chaosu	 i	 grozy.	 Miał	 wrażenie,	 że nawet	 budynki	 lecą	 na	 boki,	 cały	 świat	 jest	 przekrzywiony,	 zniekształcony	 przez straszliwą	moc	burzy.

W	tych	krótkich	chwilach	światła,	kiedy	odważył	się	spojrzeć,	wydawało	mu	się,

że	 widzi,	 jak	 stoi	 przed	 nim	 Syl,	 zwrócona	 twarzą	 w	 stronę	 wiatru,	 i	 wyciąga	 przed siebie	drobne	dłonie.	Zupełnie	jakby	próbowała	powstrzymać	burzę	i	rozdzielić	wiatry niczym	kamień,	który	opływają	wody	szybkiego	strumienia.

Zimno	deszczu	tłumiło	ból	otarć	i	sińców.	Ale	jednocześnie	pozbawiało	jego	palce

czucia.	Nie	poczuł,	że	się	ześlizgują.	W	następnej	chwili	znów	uniósł	się	w	powietrze, poleciał	w	bok	i	uderzył	o	dach	koszar.

To	było	mocne	uderzenie.	W	jego	polu	widzenia	pojawiły	się	migotliwe	światełka,

które	złączyły	się	ze	sobą,	po	czym	zastąpiła	je	czerń.

Nie	nieświadomość,	czerń.

Kaladin	 zamrugał.	 Wszystko	 znieruchomiało.	 Burza	 ucichła	 i	 zapanowała	 czerń.

Umarłem,	 pomyślał	 natychmiast.	 Ale	 dlaczego	 czuł	 pod	 sobą	 mokry	 kamienny	 dach?

Potrząsnął	 głową,	 po	 jego	 twarzy	 popłynęła	 woda.	 Nie	 było	 błyskawic,	 wiatru, deszczu.	Panowała	nienaturalna	cisza.

Podniósł	 się	 z	 trudem,	 udało	 mu	 się	 stanąć	 na	 łagodnie	 pochylonym	 dachu.	 Pod

stopami	miał	śliski	kamień.	Nie	czuł	ran.	Ból	po	prostu	zniknął.

Otworzył	 usta,	 by	 zawołać	 w	 mrok,	 ale	 się	 zawahał.	 Tej	 ciszy	 nie	 należało przerywać.	Odniósł	wrażenie,	że	powietrze	jest	lżejsze,	on	sam	również.	Wydawało	mu się,	że	za	chwilę	zacznie	się	unosić.

W	tych	ciemnościach	tuż	przed	nim	pojawiła	się	olbrzymia	twarz.	Twarz	z	czerni,

jednak	delikatnie	zarysowana	w	mroku.	Była	szeroka	niczym	potężna	chmura	burzowa,

i	 rozciągała	 się	 daleko	 po	 obu	 stronach,	 a	 jednocześnie	 pozostawała	 widoczna	 dla Kaladina.	Nieludzka.	Uśmiechnięta.

Kaladin	 poczuł,	 jak	 jego	 ciało	 przeszywa	 głęboki	 dreszcz,	 przesuwające	 się

ukłucie	 lodu.	 Kula	 nagle	 ożyła	 w	 jego	 dłoni,	 zapłonęła	 szafirowym	 blaskiem.

Rozświetliła	 kamienny	 dach	 pod	 jego	 stopami,	 sprawiła,	 że	 pięść	 wypełnił	 niebieski ogień.	 Koszulę	 miał	 w	 strzępach,	 skórę	 poranioną.	 Spojrzał	 na	 siebie	 z	 góry,	 po	 czym uniósł	wzrok	na	twarz.

Zniknęła.	Pozostała	tylko	ciemność.

Na	 niebie	 zabłysła	 błyskawica	 i	 ból	 powrócił.	 Kaladin	 jęknął	 i	 padł	 na	 kolana przed	deszczem	i	wiatrem.	Poślizgnął	się,	twarzą	uderzył	w	dach.

Co	to	było?	Wizja?	Omam?	Siła	opuszczała	go,	w	głowie	znów	miał	zamęt.	Wiatr

nie	 był	 już	 tak	 silny,	 ale	 deszcz	 pozostał	 lodowaty.	 Apatycznie,	 niepewnie,	 walcząc	 z bólem,	 uniósł	 rękę	 i	 spojrzał	 na	 kulę.	 Świeciła.	 Była	 wysmarowana	 jego	 krwią	 i świeciła.

Cierpiał	 tak	 bardzo,	 opuściły	 go	 siły.	 Zamknąwszy	 oczy,	 poczuł,	 jak	 otacza	 go druga	czerń.	Czerń	nieświadomości.

*

Kiedy	 arcyburza	 przycichła,	 Skała	 jako	 pierwszy	 znalazł	 się	 przy	 drzwiach.	 Teft ruszył	za	nim	wolniej,	pojękując	cicho.	Kolana	go	bolały.	Kolana	zawsze	go	bolały	przy burzy.	Jego	dziadek	na	starość	zaczął	narzekać	na	tę	dolegliwość,	a	Teft	mówił	mu,	że jest	głupi.	Teraz	sam	to	czuł.

Burzliwe	 Potępienie,	 pomyślał,	 ostrożnie	 wychodząc	 na	 zewnątrz.	 Oczywiście

nadal	 padało.	 To	 była	 mżawka,	 która	 następowała	 po	 arcyburzy,	 pożegnanie.	 Kilka deszczosprenów,	 przypominających	 niebieskie	 świece,	 siedziało	 w	 kałużach,	 a	 kilka wiatrosprenów	 tańczyło	 na	 wietrze.	 Deszcz	 był	 zimny,	 a	 on	 rozchlapywał	 kałuże, czując,	 jak	 chłód	 przenika	 przez	 skórę	 i	 mięśnie.	 Nienawidził	 być	 mokrym.	 Z	 drugiej strony,	wielu	rzeczy	nienawidził.

Przez	jakiś	czas	życie	wyglądało	lepiej.	Już	nie.

Jak	 to	 wszystko	 mogło	 się	 tak	 szybko	 zepsuć?	 –	 pomyślał,	 przyciskając	 ręce	 do boków.	Szedł	powoli	i	patrzył	pod	nogi.	Z	koszar	wyszło	kilku	żołnierzy.	Teraz	stali	w pobliżu,	okryci	płaszczami,	i	obserwowali.	Pewnie	chcieli	się	upewnić,	że	nikt	się	nie wyślizgnie,	 żeby	 wcześniej	 odciąć	 Kaladina.	 Ale	 nie	 próbowali	 powstrzymać	 Skały.

Burza	przeszła.

Skała	obiegł	bok	budynku.	Inni	mostowi	opuszczali	koszary,	gdy	Teft	wyszedł	za

Skałą.	Burzowy	Rogożerca.	Jak	wielki	chull.	On	naprawdę	uwierzył.	Myślał,	że	znajdą

głupiego	młodego	dowódcę	mostowych	żywego.	Pewnie	myślał,	że	zobaczą,	jak	popija

sobie	herbatkę	i	odpoczywa	w	cieniu	z	samym	Ojcem	Burz.

A	 ty	 nie	 wierzysz?	 –	 spytał	 sam	 siebie	 Teft,	 nie	 podnosząc	 wzroku.	 Jeśli	 nie,	 to dlaczego	 idziesz	 za	 nim?	 Ale	 gdybyś	 wierzył,	 spojrzałbyś.	 Nie	 patrzyłbyś	 pod	 nogi.

Podniósłbyś	wzrok	i	zobaczył.

Czy	 człowiek	 mógł	 jednocześnie	 wierzyć	 i	 nie	 wierzyć?	 Teft	 stanął	 obok	 Skały	 i zebrawszy	się	w	sobie,	spojrzał	na	ścianę	koszar.

Zobaczył	tam	to,	czego	się	spodziewał	i	obawiał.	Trup	wyglądał	jak	kawał	mięsa

w	 rzeźni,	 obdarty	 ze	 skóry	 i	 wykrwawiony.	 Czy	 to	 był	 człowiek?	 Skóra	 Kaladina została	przecięta	w	setce	miejsc,	po	ścianie	budynku	płynęły	strużki	krwi	zmieszanej	z deszczówką.	Nadal	wisiał	powieszony	za	nogi.	Jego	koszula	i	spodnie	były	poszarpane.

Paradoksalnie,	twarz	miał	teraz	czystszą	niż	kiedy	go	zostawili,	burza	ją	obmyła.

Teft	 widział	 wystarczająco	 wielu	 zabitych	 na	 polach	 bitew	 by	 wiedzieć,	 na	 co patrzy.	Biedny	chłopak,	pomyślał,	kręcąc	głową,	kiedy	reszta	drużyny	mostu	czwartego zgromadziła	się	wokół	niego	i	Skały.	Milczeli,	pełni	grozy.

Prawie	w	ciebie	uwierzyłem.

Kaladin	otworzył	oczy.

Zebrani	 mostowi	 sapnęli,	 kilku	 zaklęło	 i	 padło	 na	 ziemię,	 rozchlapując	 kałuże.

Kaladin	 odetchnął	 ze	 świstem,	 a	 jego	 oczy	 wpatrywały	 się	 w	 przestrzeń.	 Wypuścił

powietrze,	a	na	jego	wargach	pojawiła	się	krwawa	ślina.	Otworzył	dłoń.

Coś	spadło	na	kamienie.	Kula,	którą	dał	mu	Teft.	Wpadła	z	pluskiem	do	kałuży	i

tam	się	zatrzymała.	Była	bura,	pozbawiona	Burzowego	Światła.

Co,	 na	 Keleka?	 –	 pomyślał	 Teft,	 klękając.	 Podczas	 burzy	 zostawiało	 się	 kulę	 na zewnątrz,	 a	 ona	 napełniała	 się	 Burzowym	 Światłem.	 Ta	 w	 dłoni	 Kaladina	 powinna całkowicie	się	napełnić.	Co	poszło	nie	tak?

–	 Umalakai’ki! 	 –	 ryknął	 Skała,	 pokazując	 palcem.	 –	 Kama	 mohoray	 namavau…	 – Przerwał,	 kiedy	 zorientował	 się,	 że	 mówi	 w	 niewłaściwym	 języku.	 –	 Ktoś	 pomoże	 mi go	zdjąć!	Nadal	żyje!	Potrzebujemy	drabiny	i	noża!	Szybko!

Mostowi	 ruszyli.	 Żołnierze	 podeszli	 bliżej,	 mrucząc	 coś,	 ale	 nie	 powstrzymali mostowych.	 Sam	 Sadeas	 ogłosił,	 że	 Ojciec	 Burz	 zadecyduje	 o	 losie	 Kaladina.	 Wszyscy wiedzieli,	że	to	oznacza	śmierć.

Ale…	 Teft	 wyprostował	 się,	 unosząc	 burą	 kulę.	 Pusta	 kula	 po	 burzy,	 pomyślał.	 I człowiek,	który	wciąż	żyje,	choć	powinien	umrzeć.	Dwie	niemożliwości.

Razem	świadczyły	o	czymś,	co	powinno	być	jeszcze	bardziej	niemożliwe.

–	 Gdzie	 ta	 drabina?!	 –	 wrzasnął	 Teft.	 –	 Przeklęci,	 pośpieszyć	 się!	 Musimy	 go opatrzyć.	Niech	ktoś	pójdzie	po	tę	maść,	którą	on	zawsze	smarował	rany!

Spojrzał	znów	na	Kaladina	i	odezwał	się	dużo	ciszej:

–	A	ty	lepiej,	żebyś	przeżył,	synu.	Bo	chcę	usłyszeć	odpowiedź	na	kilka	pytań.



Biorąc	Odprysk	Świtu,	zdolny	związać	wszelką	istotę,	pustkową	czy	śmiertelną,	pełzł

w	 górę	 po	 schodach	 wykutych	 dla	 Heroldów,	 wysokich	 na	 dziesięć	 kroków,	 w	 stronę wielkiej	świątyni.

Z	„Poematu	Isty”.	Nie	znalazłam	żadnego	współczesnego	wyjaśnienia,	czym	są	te

„Odpryski	 Świtu”.	 Wydają	 się	 ignorowane	 przez	 uczone,	 choć	 często	 wspominają	 na ich	temat	ci,	którzy	zapisywali	wczesne	mitologie.

„Spotkania	 z	 miejscowymi	 ludami	 podczas	 podróży	 przez	 Niczyje	 Wzgórza	 nie

były	niczym	niezwykłym”,	czytała	Shallan.	„W	końcu	te	starożytne	ziemie	niegdyś	były

jednym	 ze	 Srebrnych	 Królestw.	 Należy	 się	 zastanawiać,	 czy	 wielkie	 pancerne	 bestie żyły	 w	 tamtych	 czasach	 wśród	 ludzi,	 czy	 te	 stwory	 zamieszkały	 w	 dziczy	 po	 odejściu ludzi”.

Usadowiła	 się	 wygodnie	 na	 krześle,	 otaczało	 ją	 ciepłe,	 wilgotne	 powietrze.	 Po lewej	Jasnah	Kholin	unosiła	się	w	milczeniu	w	basenie	zagłębionym	w	podłodze	łaźni.

Kobieta	lubiła	się	wymoczyć	w	kąpieli,	a	Shallan	nie	mogła	jej	mieć	tego	za	złe.	Przez większość	 życia	 dziewczyny	 kąpiel	 była	 drogą	 przez	 mękę	 i	 oznaczała	 dziesiątki parshmenów	 dźwigające	 wiadra	 podgrzanej	 wody,	 a	 następnie	 szybkie	 wyszorowanie się	w	mosiężnej	wannie	zanim	woda	przestygła.

Kharbrancki	 pałac	 zapewniał	 więcej	 luksusów.	 Kamienny	 basen	 w	 podłodze

przypominał	 niewielkie	 prywatne	 jezioro,	 podgrzewane	 przez	 sprytne	 fabriale,	 które emanowały	ciepłem.	Shallan	nie	wiedziała	jeszcze	zbyt	wiele	o	fabrialach,	choć	bardzo ją	 intrygowały.	 Ten	 typ	 stawał	 się	 coraz	 popularniejszy.	 Poprzedniego	 dnia	 Konklawe przysłało	Jasnah	jeden	z	nich,	by	mogła	ogrzać	komnaty.

Wody	 nie	 trzeba	 było	 przynosić,	 płynęła	 rurami.	 Po	 przekręceniu	 dźwigni,	 woda wpływała	do	środka.	Od	początku	była	ciepła,	a	fabriale	wprawione	w	ściany	basenu nie	pozwalały	jej	wystygnąć.	Shallan	sama	kąpała	się	w	tej	łaźni	i	było	to	absolutnie cudowne.

Wystrój	łaźni	stanowiły	kamienie	ozdobione	kolorowymi	kamykami	i	umieszczone

w	 zaprawie	 w	 ścianach.	 Shallan	 siedziała	 obok	 sadzawki,	 ubrana,	 i	 czytała,	 czekając na	 polecenia	 Jasnah.	 Książka	 zawierała	 relację	 Gavilara	 –	 jak	 ją	 przekazał	 przed	 laty samej	 Jasnah	 –	 o	 pierwszym	 spotkaniu	 z	 dziwnymi	 parshmenami,	 których	 później nazwano	Parshendi.

„Od	 czasu	 do	 czasu,	 podczas	 naszych	 badań,	 spotykaliśmy	 się	 z	 miejscowymi”, czytała.	„Nie	parshmenami,	lecz	Natanami	o	bladej,	sinawej	skórze,	szerokich	nosach	i wełnistych	 włosach.	 W	 zamian	 za	 dary	 w	 postaci	 żywności	 wskazywali	 nam	 tereny łowieckie	wielkoskorupów.

Później	 napotkaliśmy	 parshmenów.	 Byłem	 na	 kilku	 ekspedycjach	 w	 Natanatanie,

ale	nigdy	nie	widziałem	nic	takiego!	Parshmeni,	żyjący	samodzielnie?	Wszelka	logika,

doświadczenie	 i	 nauka	 twierdziły,	 że	 to	 niemożliwe.	 Parshmeni	 potrzebują,	 żeby kierowała	 nimi	 ręka	 cywilizowanych	 nacji.	 Wielokrotnie	 to	 udowodniono.	 Jeśli zostawić	jednego	z	nich	na	pustkowiu,	będzie	tam	siedział	i	nic	nie	robił,	aż	pojawi	się ktoś,	kto	wyda	mu	rozkazy.

Jednakże	 tu	 była	 grupa,	 która	 umiała	 polować,	 wytwarzać	 broń,	 budować	 i	 –

zaiste	 –	 stworzyć	 własną	 cywilizację.	 Wkrótce	 zrozumieliśmy,	 że	 to	 jedno	 odkrycie mogło	 rozszerzyć,	 a	 być	 może	 nawet	 obalić,	 wszystko	 co	 wiedzieliśmy	 o	 naszych łagodnych	sługach”.

Shallan	przesunęła	wzrok	na	dół	kartki,	gdzie	–	oddzielone	linią	–	znajdowały	się

przypisy,	 zapisane	 drobnym,	 ściśniętym	 pismem.	 Większość	 ksiąg	 dyktowanych	 przez mężczyzn	miała	przypisy,	notatki	dodawane	przez	kobietę	lub	żarliwca,	którzy	zapisali tekst.	Zgodnie	z	niewypowiedzianą	umową,	przypisów	nigdy	nie	odczytywano	na	głos.

W	 tym	 miejscu	 żona	 mogła	 wyjaśnić	 relację	 męża,	 a	 czasem	 nawet	 jej	 zaprzeczyć.

Jedynym	 sposobem,	 by	 zapewnić	 taką	 uczciwość	 dla	 przyszłych	 uczonych,	 było

zachowanie	świętości	i	tajemnicy	pisma.

„Należy	 zauważyć”,	 napisała	 Jasnah	 w	 przypisie	 do	 tego	 fragmentu,	 „że

zaadaptowałam	 słowa	 ojca,	 na	 jego	 własną	 prośbę,	 by	 uczynić	 je	 bardziej

odpowiednimi	 dla	 relacji”.	 To	 znaczyło,	 że	 sprawiła,	 że	 jego	 słowa	 brzmiały	 bardziej uczenie	i	przekonująco.	„Ponadto,	wedle	wszelkich	doniesień,	król	Gavilar	początkowo ignorował	 tych	 dziwnych,	 samodzielnych	 parshmenów.	 Dopiero	 wyjaśnienia	 jego własnych	 uczonych	 i	 skrybów	 sprawiły,	 że	 zrozumiał	 wagę	 tego,	 co	 odkrył.	 Ten dopisek	 nie	 ma	 podkreślać	 ignorancji	 mojego	 ojca,	 który	 był	 i	 jest	 wojownikiem.	 Nie skupiał	 się	 na	 antropologicznej	 wadze	 naszej	 ekspedycji,	 lecz	 na	 polowaniu,	 które miało	stanowić	jej	kulminację”.

Shallan	 z	 namysłem	 zamknęła	 księgę.	 Tom	 pochodził	 z	 własnej	 kolekcji	 Jasnah	 –

w	 Palanaeum	 znajdowało	 się	 kilka	 kopii,	 ale	 Shallan	 nie	 wolno	 było	 wnosić	 ksiąg	 z Palanaeum	do	łaźni.

Ubranie	Jasnah	leżało	na	ławie	z	boku	pomieszczenia.	Spoczywająca	na	złożonych

szatach	 złocista	 sakiewka	 ukrywała	 Dusznik.	 Shallan	 spojrzała	 na	 kobietę.

Księżniczka	unosiła	się	na	plecach	w	basenie,	jej	czarne	włosy	rozpościerały	się	wokół

niej.	 Miała	 zamknięte	 oczy.	 Jedynie	 podczas	 codziennej	 kąpieli	 całkowicie	 się odprężała.	 Pozbawiona	 równocześnie	 ubrania	 i	 chwilowo	 wolna	 od	 obowiązków, wydawała	 się	 młodsza,	 niczym	 dziecko	 unoszące	 się	 na	 wodzie	 po	 całym	 dniu pływania.

Trzydzieści	 cztery	 lata.	 W	 pewnych	 aspektach	 wydawała	 się	 bardzo	 stara	 –

niektóre	 rówieśnice	 Jasnah	 miały	 już	 dzieci	 w	 wieku	 Shallan.	 A	 jednak	 była	 również młoda.	 Wystarczająco	 młoda,	 by	 wysławiano	 jej	 urodę,	 by	 mężczyźni	 uznawali	 za wielką	szkodę	to,	że	jeszcze	nie	wyszła	za	mąż.

Shallan	spojrzała	na	stertę	ubrań.	W	bezpiecznej	sakiewce	miała	popsuty	fabrial.

Mogła	 je	 wymienić	 tu	 i	 teraz.	 Na	 taką	 okazję	 czekała.	 Jasnah	 ufała	 jej	 na	 tyle,	 że rozluźniała	się	w	kąpieli	i	nie	przejmowała	się	fabrialem.

Czy	naprawdę	mogła	to	zrobić?	Czy	mogła	zdradzić	kobietę,	która	ją	przyjęła?

Biorąc	pod	uwagę,	co	zrobiłam	wcześniej,	pomyślała,	to	nic	wielkiego.	Nie	po	raz

pierwszy	zdradziłaby	kogoś,	kto	jej	zaufał.

Wstała.	Jasnah	uniosła	powiekę.

A	 niech	 to,	 pomyślała	 Shallan,	 wsunęła	 księgę	 pod	 pachę	 i	 zaczęła	 spacerować, starając	 się	 robić	 wrażenie	 zamyślonej.	 Jasnah	 obserwowała	 ją.	 Nie	 podejrzliwie.	 Z

zainteresowaniem.

–	 Dlaczego	 wasz	 ojciec	 chciał	 zawrzeć	 traktat	 z	 Parshendimi?	 –	 spytała	 Shallan, nie	zatrzymując	się.

–	A	dlaczego	miałby	tego	nie	chcieć?

–	To	żadna	odpowiedź.

–	Oczywiście,	że	to	odpowiedź.	Ale	taka,	która	nic	ci	nie	mówi.

–	Pomogłoby	mi,	jasności,	gdybym	dostała	od	was	użyteczną	odpowiedź.

–	To	zadaj	użyteczne	pytanie.

Shallan	uniosła	brodę.

–	Co	takiego	mieli	Parshendi,	czego	pragnął	król	Gavilar?

Jasnah	uśmiechnęła	się	i	znów	zamknęła	oczy.

–	Bliżej.	Ale	pewnie	możesz	domyślić	się,	jaka	jest	odpowiedź	na	to	pytanie.

–	Odpryski.

Kobieta	skinęła	głową,	nadal	rozluźniając	się	w	wannie.

–	Tekst	o	nich	nie	wspomina	–	zauważyła	Shallan.

–	Ojciec	o	nich	nie	mówił	–	zgodziła	się	Jasnah.	–	Ale	to,	co	powiedział…	cóż,	teraz

przypuszczam,	że	takie	mogły	być	motywy	traktatu.

–	 Czy	 możecie	 być	 jednak	 pewni,	 że	 wiedział?	 Może	 chodziło	 mu	 jedynie	 o	 serca klejnotów?

–	 Możliwe.	 Parshendi	 wydawali	 się	 rozbawieni	 naszym	 zainteresowaniem

klejnotami	 wplecionymi	 w	 ich	 brody.	 –	 Uśmiechnęła	 się.	 –	 Szkoda,	 że	 nie	 widziałaś naszego	 zaskoczenia,	 kiedy	 odkryliśmy,	 skąd	 je	 wzięli.	 Kiedy	 podczas	 spustoszenia Aimii	wyginęły	lanceryny,	sądziliśmy,	że	nie	napotkamy	więcej	dużych	serc	klejnotów.

A	oto	znalazł	się	kolejny	wiekoskorup,	który	je	miał,	i	to	w	krainie	położonej	niedaleko Kholinaru.

–	 Tak	 czy	 inaczej,	 Parshendi	 byli	 gotowi	 się	 z	 nami	 podzielić,	 jak	 długo	 im również	 będzie	 wolno	 na	 nie	 polować.	 Ich	 zdaniem,	 jeśli	 ktoś	 zadał	 sobie	 trud,	 by zapolować	na	przepastną	bestię,	serce	klejnotu	należało	do	niego.	Wątpię,	by	do	tego celu	 niezbędny	 był	 traktat.	 A	 jednak	 tuż	 przed	 powrotem	 do	 Alethkaru	 ojciec	 nagle zaczął	upierać	się	przy	konieczności	zawarcia	porozumienia.

–	Co	się	stało?	Co	się	wydarzyło?

–	 Nie	 mam	 pewności.	 Jednak	 raz	 opisał	 dziwne	 zachowanie	 wojownika

Parshendich	 podczas	 polowania	 na	 przepastną	 bestię.	 Zamiast	 sięgnąć	 po	 włócznię, kiedy	 pojawił	 się	 wiekoskorup,	 ten	 mężczyzna	 wyciągnął	 rękę	 w	 bok	 w	 bardzo podejrzany	 sposób.	 Jedynie	 mój	 ojciec	 to	 widział	 i	 podejrzewam,	 że	 sądził,	 iż mężczyzna	 próbuje	 przywołać	 Ostrze.	 Parshendi	 zorientował	 się,	 co	 robi,	 i	 przestał.

Ojciec	 nie	 mówił	 o	 tym	 więcej,	 a	 ja	 założyłam,	 że	 nie	 chce,	 by	 Strzaskane	 Równiny wzbudzały	jeszcze	większe	zainteresowanie.

Shallan	postukała	w	książkę.

–	 To	 się	 wydaje	 naciągane.	 Jeśli	 był	 tak	 pewien	 co	 do	 Ostrzy,	 musiał	 widzieć więcej.

–	 Ja	 również	 tak	 przypuszczam.	 Ale	 po	 jego	 śmierci	 starannie	 przeczytałam

traktat.	 Klauzule	 o	 uprzywilejowanym	 handlu	 i	 wzajemnym	 przekraczaniu	 granicy	 z pewnością	 mogły	 być	 pierwszym	 krokiem	 do	 włączenia	 Parshendich	 do	 Alethkaru.	 Z

pewnością	 powstrzymałyby	 Parshendich	 przed	 sprzedawaniem	 swoich	 Ostrzy	 innym

krajom,	najpierw	musieliby	zwrócić	się	do	nas.	Być	może	o	to	właśnie	mu	chodziło.

–	 Ale	 dlaczego	 go	 zabijać?	 –	 spytała	 Shallan,	 założywszy	 ręce	 na	 piersi.

Skierowała	się	w	stronę	złożonych	ubrań	Jasnah.	–	Czy	Parshendi	zorientowali	się,	że

chce	dostać	ich	Ostrza	Odprysku,	i	dlatego	zaatakowali	go	z	wyprzedzeniem?

–	Nie	jestem	pewna	–	odparła	Jasnah.

To	 dlaczego	 jej	 zdaniem	 Parshendi	 zabili	 Gavilara?	 Shallan	 prawie	 zadała	 to pytanie	 na	 głos,	 ale	 miała	 przeczucie,	 że	 z	 Jasnah	 więcej	 nie	 wyciągnie.	 Kobieta oczekiwała,	 że	 jej	 podopieczna	 będzie	 myśleć,	 odkrywać	 i	 samodzielnie	 wyciągać wnioski.

Shallan	zatrzymała	się	obok	ławy.	Sakiewka	z	Dusznikiem	była	otwarta,	tasiemka

wisiała	 luźno.	 Widziała	 złożony	 w	 środku	 cenny	 artefakt.	 Podmiana	 byłaby	 prosta.

Wykorzystała	sporą	część	pieniędzy,	żeby	kupić	klejnoty	pasujące	do	tych,	które	miała Jasnah,	i	umieściła	je	w	popsutym	Duszniku.	Wyglądały	teraz	identycznie.

Nie	 dowiedziała	 się	 jeszcze	 nic	 na	 temat	 fabriala.	 Próbowała	 znaleźć	 sposób,	 by zapytać,	 ale	 Jasnah	 unikała	 mówienia	 o	 Duszniku.	 Gdyby	 spróbowała	 bardziej naciskać,	byłoby	to	podejrzane.	Shallan	musiała	znaleźć	informacje	gdzie	indziej.	Może uzyskałaby	je	od	Kabsala,	a	może	z	jednej	z	ksiąg	w	Palanaeum.

Tak	 czy	 inaczej,	 nadszedł	 czas.	 Shallan	 odkryła,	 że	 jej	 dłoń	 sięga	 do	 bezpiecznej sakiewki.	 Wsunęła	 ją	 do	 środka,	 przesuwając	 palcami	 po	 łańcuszkach	 popsutego fabriala.	Jej	serce	zaczęło	bić	szybciej.	Spojrzała	na	Jasnah,	ale	kobieta	wciąż	unosiła się	na	wodzie	z	zamkniętymi	oczami.	A	gdyby	je	otworzyła?

Nie	myśl	o	tym!	–	powiedziała	sobie	Shallan.	Po	prostu	to	zrób.	Dokonaj	wymiany.

Jest	tak	blisko…

–	 Robisz	 szybsze	 postępy,	 niż	 się	 po	 tobie	 spodziewałam	 –	 powiedziała	 nagle Jasnah.

Shallan	obróciła	się	gwałtownie,	ale	kobieta	wciąż	nie	otworzyła	oczu.

–	 Popełniłam	 błąd,	 oceniając	 cię	 tak	 surowo	 ze	 względu	 na	 twoje	 wcześniejsze wykształcenie.	 Sama	 często	 powtarzałam,	 że	 entuzjazm	 triumfuje	 nad	 wychowaniem.

Masz	 w	 sobie	 determinację	 i	 zdolności,	 by	 zostać	 poważaną	 uczoną,	 Shallan.

Rozumiem,	że	odpowiedzi	pojawiają	się	powoli,	ale	nie	przerywaj	badań.	W	końcu	do

nich	dotrzesz.

Shallan	stała	przez	chwilę	z	dłonią	w	sakiewce	i	szybko	bijącym	sercem.	Zrobiło

jej	się	niedobrze.	Nie	potrafię	tego	zrobić,	uświadomiła	sobie.	Ojcze	Burz,	ale	ze	mnie idiotka.	Przebyłam	całą	tę	drogę…	a	teraz	nie	potrafię	tego	zrobić!

Wysunęła	 dłoń	 z	 sakiewki	 i	 cicho	 przeszła	 przez	 łaźnię	 do	 swojego	 krzesła.	 Co powie	braciom?	Czy	właśnie	skazała	swój	ród	na	zagładę?	Usiadła,	odłożyła	książkę	i westchnęła,	 co	 sprawiło,	 że	 Jasnah	 otworzyła	 oczy.	 Kobieta	 przyglądała	 jej	 się	 przez chwilę,	po	czym	wyprostowała	się	w	wodzie	i	wskazała	na	mydło	do	włosów.

Zaciskając	 zęby,	 Shallan	 wstała	 i	 wzięła	 tacę	 z	 mydłem,	 po	 czym	 przykucnęła	 i podała	ją	Jasnah.	Kobieta	wzięła	sproszkowane	mydło	i	roztarła	w	dłoni,	spieniając	je, po	czym	obiema	dłońmi	nałożyła	je	na	gładkie	czarne	włosy.	Nawet	nago	Jasnah	Kholin była	opanowana	i	pewna	siebie.

–	Może	ostatnio	zbyt	wiele	czasu	spędzamy	w	środku	–	powiedziała	księżniczka.	–

Wydajesz	się	uwięziona.	Pełna	niepokoju.

–	Nic	mi	nie	jest	–	odparła	szorstko	Shallan.

–	 Ach	 tak.	 O	 czym	 świadczy	 twój	 idealnie	 opanowany,	 spokojny	 ton.	 Może

powinnyśmy	 przesunąć	 nacisk	 twojego	 kształcenia	 z	 historii	 na	 coś	 bardziej

praktycznego,	instynktownego.

–	Jak	nauki	przyrodnicze?	–	spytała	dziewczyna,	ożywiając	się.

Jasnah	 odchyliła	 głowę	 do	 tyłu.	 Shallan	 uklękła	 na	 ręczniku	 obok	 basenu,	 po czym	 sięgnęła	 w	 dół	 swobodną	 dłonią,	 wmasowując	 mydło	 w	 bujne	 sploty	 swojej nauczycielki.

–	Myślałam	o	filozofii	–	stwierdziła	Jasnah.

Shallan	zamrugała.

–	Filozofia?	A	do	czego	się	to	przyda?	–	Czy	to	nie	sztuka	mówienia	o	niczym	przy

użyciu	jak	największej	liczby	słów?

–	Filozofia	to	ważna	dziedzina	nauki	–	powiedziała	surowo	Jasnah.	–	Szczególnie

jeśli	 masz	 zamiar	 zaangażować	 się	 w	 dworskie	 intrygi.	 Należy	 rozważyć	 naturę moralności,	 najlepiej,	 zanim	 znajdziesz	 się	 w	 sytuacji,	 w	 której	 będziesz	 musiała podjąć	decyzję	o	naturze	moralnej.

–	 Tak,	 jasności.	 Choć	 nadal	 nie	 umiem	 pojąć,	 jak	 filozofia	 może	 być	 bardziej

„praktyczna”	od	historii.

–	 Historii,	 z	 samej	 jej	 definicji,	 nie	 daje	 się	 bezpośrednio	 doświadczyć.	 Jeśli	 coś się	dzieje,	to	jest	to	teraźniejszość,	dziedzina	filozofii.

–	To	jedynie	kwestia	definicji.

–	 Owszem	 –	 zgodziła	 się	 Jasnah	 –	 wszystkie	 słowa	 mają	 tendencję,	 by	 podlegać zdefiniowaniu.

–	Pewnie	tak	–	odparła	Shallan	i	odchyliła	się	do	tyłu.

Jasnah	zanurzyła	włosy	w	wodzie,	spłukując	je,	po	czym	zaczęła	namydlać	ciało.

–	To	była	wyjątkowo	nijaka	odpowiedź,	Shallan.	Co	się	stało	z	twoją	bystrością?

Shallan	 spojrzała	 na	 ławę	 i	 cenny	 fabrial.	 Po	 tak	 długim	 czasie	 okazała	 się	 zbyt słaba,	by	zrobić	to	co	konieczne.

–	Moja	bystrość	znalazła	się	w	chwilowym	zawieszeniu,	jasności	–	odpowiedziała.

–	Oczekuje,	aż	opinię	wydadzą	jej	towarzyszki,	szczerość	i	śmiałość.

Jasnah	uniosła	brew.

Shallan	znów	usiadła	na	piętach,	nadal	klęcząc	na	ręczniku.

–	 Skąd	 wy	 wiecie,	 co	 jest	 właściwe,	 Jasnah?	 Jeśli	 nie	 słuchacie	 kręgów

wyznawców,	jak	podejmujecie	decyzję?

–	To	zależy	od	filozofii.	Co	jest	dla	ciebie	najważniejsze?

–	Nie	wiem.	Nie	możecie	mi	powiedzieć?

–	 Nie	 –	 odparła	 Jasnah.	 –	 Gdybym	 dała	 ci	 odpowiedzi,	 nie	 byłabym	 lepsza	 od kręgów	wyznawców	dyktujących	przekonania.

–	Oni	nie	są	źli,	Jasnah.

–	Tak	długo,	jak	nie	próbują	rządzić	światem.

Shallan	 zacisnęła	 wargi.	 Wojna	 Straty	 zniszczyła	 Hierokrację,	 roztrzaskując

vorinizm	 na	 kręgi	 wyznawców.	 Takie	 były	 nieuniknione	 skutki,	 kiedy	 religia

próbowała	 rządzić.	 Kręgi	 miały	 nauczać	 moralności,	 nie	 ją	 wymuszać.	 Wymuszanie było	domeną	jasnookich.

–	 Mówicie,	 że	 nie	 możecie	 udzielić	 mi	 odpowiedzi	 –	 odezwała	 się	 Shallan.	 –	 Ale czy	 nie	 mogę	 prosić	 o	 radę	 kogoś	 mądrzejszego?	 Kogoś,	 kto	 szedł	 przede	 mną?	 Po	 co zapisujemy	nasze	filozofie,	wyciągamy	wnioski,	jeśli	nie	po	to,	by	wywierać	wpływ	na innych?	 To	 od	 was	 usłyszałam,	 że	 informacja	 jest	 bezwartościowa,	 o	 ile	 nie wykorzystujemy	jej,	by	oceniać.

Jasnah	 uśmiechnęła	 się	 i	 zanurzyła	 ręce	 w	 wodzie,	 spłukując	 mydło.	 Shallan

zauważyła	 w	 jej	 oczach	 zwycięski	 błysk.	 Niekoniecznie	 orędowała	 za	 niektórymi ideami	dlatego,	że	była	ich	zwolenniczką,	chciała	jedynie	skłonić	Shallan	do	myślenia.

To	było	irytujące.	Skąd	miała	wiedzieć,	co	kobieta	naprawdę	myśli,	jeśli	przyjmowała

przeciwstawne	punkty	widzenia?

–	 Zachowujesz	 się	 tak,	 jakby	 istniała	 jedna	 odpowiedź	 –	 powiedziała	 Jasnah, wskazując	na	ręcznik	i	wychodząc	z	basenu.	–	Jedna	i	przez	wieczność	doskonała.

Shallan	pośpiesznie	spełniła	jej	polecenie,	przynosząc	duży,	puszysty	ręcznik.

–	 Czyż	 nie	 o	 to	 chodzi	 w	 filozofii?	 O	 znajdowanie	 odpowiedzi?	 Szukanie	 prawdy, prawdziwego	znaczenia	rzeczy?

Wycierając	się,	Jasnah	uniosła	brew.

–	Co	takiego?	–	spytała	Shallan,	czując	nagłe	zażenowanie.

–	 Sądzę,	 że	 nadszedł	 czas	 na	 ćwiczenia	 w	 terenie	 –	 odparła	 kobieta.	 –	 Poza Palanaeum.

–	Teraz?	Jest	tak	późno!

–	Mówiłam	ci,	że	filozofia	to	sztuka	praktyczna	–	powiedziała	Jasnah,	owinęła	się

ręcznikiem,	po	czym	pochyliła	się	i	wyciągnęła	Dusznik	z	sakiewki.	Wsunęła	łańcuszki

na	palce,	mocując	klejnoty	do	grzbietu	dłoni.	–	Udowodnię	ci	to.	Pomóż	mi	się	ubrać.

*

Jako	 dziecko	 Shallan	 delektowała	 się	 tymi	 wieczorami,	 kiedy	 mogła	 wyślizgnąć się	 do	 ogrodów.	 Spowita	 ciemnościami	 posiadłość	 wyglądała	 zupełnie	 inaczej.	 Pośród tych	 cieni	 mogła	 sobie	 wyobrażać,	 że	 skałopąki,	 łupkokora	 i	 drzewa	 były	 obcą	 fauną.

Szmery	 kremlików	 wyślizgujących	 się	 ze	 szczelin	 stawały	 się	 krokami	 tajemniczych ludów	 z	 odległych	 krain.	 Wielkoocy	 handlarze	 z	 Shinovaru,	 jeździec	 wielkoskorupa	 z Kadrixu	albo	sternik	wąskiej	łodzi	z	Czystego	Jeziora.

Nie	miała	tych	wyobrażeń,	kiedy	szła	nocą	przed	Kharbranth.	Wyobrażanie	sobie

mrocznych	 wędrowców	 w	 ciemnościach	 było	 niegdyś	 ciekawą	 rozrywką	 –	 lecz	 tutaj mroczni	 wędrowcy	 równie	 dobrze	 mogli	 być	 prawdziwi.	 Kharbranth	 nocą	 nie	 stawał

się	tajemniczym,	intrygującym	miejscem,	wydawał	się	taki	sam	jak	wcześniej	–	jedynie

bardziej	niebezpieczny.

Jasnah	 ignorowała	 okrzyki	 rykszarzy	 i	 tragarzy	 palankinów.	 Szła	 powoli	 w

pięknej	 fioletowo-złotej	 sukni,	 Shallan	 podążała	 za	 nią	 w	 niebieskich	 jedwabiach.

Jasnah	nie	poświęciła	czasu	na	ufryzowanie	się	po	kąpieli	i	miała	rozpuszczone	włosy, które	opadały	jej	na	ramiona	z	niemal	skandaliczną	swobodą.

Szły	 Ralinsą	 –	 główną	 drogą,	 która	 trawersowała	 zbocze,	 łącząc	 Konklawe	 z

portem.	Mimo	później	godziny	ulica	była	zatłoczona,	a	wielu	z	ludzi,	którzy	się	po	niej poruszali,	 sprawiało	 wrażenie,	 że	 niesie	 w	 sobie	 noc.	 Byli	 bardziej	 szorstcy,	 a	 ich twarze	 bardziej	 osłonięte.	 W	 mieście	 wciąż	 rozlegały	 się	 okrzyki,	 ale	 one	 również kryły	 w	 sobie	 ciemność,	 o	 czym	 świadczyła	 gwałtowność	 słów	 i	 ostrość	 tonu.	 Strome zbocze,	 na	 którym	 wyrosło	 miasto,	 nie	 było	 mniej	 zatłoczone	 budynkami	 niż	 zwykle, lecz	 one	 również	 jakby	 przyciągały	 mrok.	 Poczerniałe,	 niczym	 kamienie	 spalone ogniem.	Puste	w	środku.

Dzwonki	 wciąż	 dzwoniły.	 W	 ciemnościach	 każde	 brzęknięcie	 było	 cichutkim

krzykiem.	 Sprawiały,	 że	 wiatr	 wydawał	 się	 bardziej	 obecny,	 jak	 żywa	 istota,	 która wywoływała	dźwięczącą	kakofonię	za	każdym	razem,	kiedy	przechodziła	między	nimi.

Podmuch	 sprawił,	 że	 Ralinsą	 spadła	 lawina	 dźwięków.	 Shallan	 odkryła,	 że	 się	 przed nią	kuli.

–	Jasności	–	powiedziała	–	czy	nie	powinnyśmy	wezwać	palankinu?

–	Palankin	mógłby	uniemożliwić	lekcję.

–	Jeśli	nie	macie	nic	przeciwko,	wolałabym	poznać	tę	lekcję	za	dnia.

Jasnah	 zatrzymała	 się	 i	 spojrzała	 poza	 Ralinsę,	 w	 stronę	 ciemniejszej	 bocznej uliczki.

–	Co	sądzisz	o	tej	drodze,	Shallan?

–	Nie	wygląda	szczególnie	pociągająco.

–	A	jednak	–	powiedziała	Jasnah	–	to	najkrótsza	droga	łącząca	Ralinsę	z	dzielnicą

teatrów.

–	Czy	to	tam	idziemy?

–	 Nigdzie	 nie	 „idziemy”	 –	 odparła	 kobieta,	 wchodząc	 w	 uliczkę.	 –	 Działamy, rozmyślamy	i	uczymy	się.

Shallan	 niepewnie	 podążyła	 za	 nią.	 Noc	 je	 połknęła,	 jedynym	 źródłem	 światła były	 otwarte	 do	 późna	 w	 nocy	 gospody	 i	 sklepy.	 Jasnah	 nosiła	 na	 Duszniku	 czarną rękawiczkę	bez	palców,	ukrywającą	blask	klejnotów.

Dziewczyna	zorientowała	się,	że	się	skrada.	Przez	podeszwy	pantofli	wyczuwała

każdą	zmianę	w	ziemi	pod	stopami,	każdy	kamyk	i	pęknięcie.	Rozejrzała	się	nerwowo,

gdy	 minęły	 grupę	 robotników	 zebraną	 wokół	 wejścia	 do	 gospody.	 Rzecz	 jasna,	 byli ciemnoocy.	W	nocy	ta	różnica	wydawała	się	bardziej	znacząca.

–	Jasności?	–	spytała	cicho	Shallan.

–	Kiedy	jesteśmy	młodzi	–	powiedziała	Jasnah	–	pragniemy	prostych	odpowiedzi.

Wydaje	 się,	 że	 nie	 ma	 większej	 oznaki	 młodości	 niż	 pragnienie,	 by	 wszystko	 było takie,	jak	być	powinno.	Jak	zawsze	było.

Shallan	 zmarszczyła	 czoło,	 nadal	 oglądając	 się	 przez	 ramię	 na	 mężczyzn	 przed gospodą.

–	 Im	 starsi	 się	 robimy	 –	 mówiła	 dalej	 kobieta	 –	 tym	 więcej	 kwestionujemy.

Zaczynamy	 pytać,	 dlaczego.	 A	 jednak	 wciąż	 pragniemy,	 by	 odpowiedzi	 były	 proste.

Zakładamy,	 że	 ludzie	 w	 naszym	 otoczeniu…	 dorośli,	 przywódcy…	 będą	 znali	 te

odpowiedzi.	Cokolwiek	dostajemy,	często	nas	zadowala.

–	Ja	nigdy	nie	byłam	zadowolona	–	powiedziała	cicho	Shallan.	–	Chciałam	więcej.

–	Byłaś	dojrzała.	To,	co	opisujesz,	dotyczy	większości	z	nas,	w	miarę	upływu	lat.

Im	 starsi	 jesteśmy,	 tym	 bardziej	 prawdopodobne,	 że	 odrzucimy	 proste	 odpowiedzi.

Chyba	 że	 ktoś	 stanie	 nam	 na	 drodze	 i	 zażąda,	 żebyśmy	 i	 tak	 je	 przyjęli.	 –	 Jasnah zmrużyła	oczy.	–	Zastanawiasz	się,	dlaczego	odrzucam	kręgi	wyznawców.

–	Owszem.

–	Większość	z	nich	próbuje	uciszyć	pytania.

Jasnah	 zatrzymała	 się.	 Następnie	 na	 chwilę	 zsunęła	 rękawiczkę,	 wykorzystując

ukryte	 pod	 nią	 światło,	 by	 rozjaśnić	 okolicę.	 Klejnoty	 na	 jej	 dłoni,	 większe	 od broamów,	świeciły	niczym	pochodnie,	czerwona,	biała	i	szara.

–	 Czy	 to	 mądrze	 ukazywać	 w	 taki	 sposób	 swoje	 bogactwo,	 jasności?	 –	 spytała Shallan	i	rozejrzała	się	dookoła.

–	 Nie	 –	 odparła	 Jasnah.	 –	 Z	 całą	 pewnością	 nie.	 Szczególnie	 tutaj.	 Widzisz,	 ta uliczka	 ostatnio	 zyskała	 pewną	 określoną	 sławę.	 Trzy	 razy	 w	 ciągu	 ostatnich	 dwóch miesięcy	 widzowie	 teatralni,	 którzy	 wybrali	 tę	 drogę,	 by	 powrócić	 do	 głównej	 ulicy, zostali	zaatakowani	przez	zbirów.	Wszystkich	tych	ludzi	zamordowano.

Shallan	poczuła,	że	blednie.

–	 Straże	 –	 mówiła	 dalej	 kobieta	 –	 nic	 nie	 zrobiły.	 Taravangian	 posłał	 im	 kilka ostrych	 reprymend,	 ale	 kapitan	 straży	 jest	 krewniakiem	 bardzo	 wpływowego jasnookiego,	a	Taravangian	nie	jest	bardzo	potężnym	królem.	Niektórzy	podejrzewają, że	chodzi	o	coś	więcej	i	zbiry	opłacają	się	straży.	Kwestie	polityki	pozostają	jednak	w tej	chwili	bez	znaczenia,	bo,	jak	widzisz,	w	tej	okolicy	nie	ma	żadnych	strażników.

Jasnah	 z	 powrotem	 nałożyła	 rękawiczkę,	 przez	 co	 w	 uliczce	 znów	 zapanowała

ciemność.	Shallan	zamrugała,	przyzwyczajając	wzrok.

–	 Twoim	 zdaniem	 –	 powiedziała	 kobieta	 –	 jak	 głupio	 zrobiłyśmy,	 że	 przyszłyśmy tutaj,	 dwie	 bezbronne	 kobiety,	 ubrane	 w	 kosztowne	 szaty	 i	 mające	 przy	 sobie bogactwa?

–	Bardzo	głupio.	Jasnah,	możemy	iść?	Proszę.	Jakąkolwiek	lekcję	zaplanowaliście,

nie	jest	tego	warta.

Jasnah	 zacisnęła	 wargi,	 po	 czym	 spojrzała	 w	 stronę	 wąskiego,	 ciemniejszego

bocznego	 przejścia	 odchodzącego	 od	 ulicy,	 na	 której	 się	 znajdowały.	 Kiedy	 kobieta założyła	z	powrotem	rękawiczkę,	zapanowała	w	nim	niemal	nieprzenikniona	ciemność.

–	 Jesteś	 w	 interesującym	 punkcie	 swojego	 życia,	 Shallan	 –	 powiedziała	 Jasnah, poruszając	 dłonią.	 –	 Wystarczająco	 dorosła,	 by	 zastanawiać	 się,	 zadawać	 pytania, odrzucać	 to,	 co	 jest	 ci	 przedstawione	 tylko	 dlatego,	 że	 zostało	 ci	 przedstawione.	 Ale równocześnie	 uparcie	 trwasz	 przy	 młodzieńczym	 idealizmie.	 Czujesz,	 że	 musi	 istnieć jedyna,	wszechogarniająca	Prawda	i	sądzisz,	że	kiedy	już	ją	odnajdziesz,	wszystko,	co cię	kiedyś	dezorientowało,	nagle	zacznie	mieć	sens.

–	Ja…

Shallan	 chciała	 się	 sprzeciwić,	 ale	 słowa	 kobiety	 były	 niepokojąco	 trafne.

Straszliwe	 rzeczy,	 które	 Shallan	 zrobiła	 i	 które	 planowała	 zrobić,	 dręczyły	 ją.	 Czy można	było	zrobić	coś	okropnego,	żeby	doprowadzić	do	czegoś	cudownego?

Jasnah	weszła	w	wąską	uliczkę.

–	Jasnah!	–	wykrzyknęła	Shallan.	–	Co	robisz?

–	To	filozofia	w	działaniu,	dziecko.	Chodź	ze	mną.

Shallan	 zawahała	 się	 w	 wylocie	 uliczki,	 serce	 waliło	 jej	 w	 piersi,	 w	 myślach miała	 mętlik.	 Wiał	 wiatr	 i	 dzwonki	 brzęczały,	 jak	 zamarznięte	 krople	 deszczu rozbijające	 się	 o	 kamienie.	 Podjąwszy	 decyzję,	 ruszyła	 za	 Jasnah,	 gdyż	 wolała towarzystwo,	 nawet	 w	 mroku,	 od	 samotności.	 Osłonięty	 blask	 Dusznika	 ledwie oświetlał	im	drogę	i	Shallan	szła	za	cieniem	Jasnah.

Hałas	 z	 tyłu.	 Shallan	 odwróciła	 się	 gwałtownie	 i	 zobaczyła	 kilka	 ciemnych

postaci	wciskających	się	w	uliczkę.

–	Och,	Ojcze	Burz	–	szepnęła.	Dlaczego?	Dlaczego	Jasnah	to	robiła?

Drżąc,	 Shallan	 chwyciła	 swobodną	 dłonią	 suknię	 kobiety.	 Inne	 cienie	 poruszały się	przed	nimi,	na	drugim	końcu	uliczki.	Zbliżyły	się,	sapiąc	i	rozchlapując	smrodliwe kałuże.	Zimna	woda	już	przemoczyła	pantofle	dziewczyny.

Jasnah	zatrzymała	się.	Słaby	blask	jej	osłoniętego	Dusznika	odbijał	się	od	metalu

w	dłoniach	zbirów.	Miecze	lub	noże.

Ci	 mężczyźni	 mieli	 zamiar	 je	 zabić.	 Jeśli	 okrada	 się	 kobiety	 takie	 jak	 Shallan	 i Jasnah,	 kobiety	 z	 potężnymi	 koneksjami,	 nie	 pozostawia	 się	 ich	 przy	 życiu,	 by	 mogły świadczyć.	 To	 nie	 byli	 szlachetnie	 urodzeni	 zbójcy	 z	 romansów.	 Każdego	 dnia	 żyli	 ze świadomością,	że	jeśli	zostaną	złapani,	zawisną.

Sparaliżowana	strachem	dziewczyna	nie	mogła	nawet	krzyknąć.

Ojcze	Burz,	Ojcze	Burz,	Ojcze	Burz!

–	 A	 teraz	 –	 powiedziała	 Jasnah	 ostrym,	 ponurym	 tonem	 –	 lekcja.	 –	 Zerwała

rękawiczkę.

Nagły	 blask	 był	 niemal	 oślepiający.	 Shallan	 uniosła	 rękę,	 żeby	 się	 przed	 nim osłonić,	 i	 zatoczyła	 się	 na	 ścianę.	 Wokół	 nich	 byli	 czterej	 mężczyźni.	 To	 nie	 byli	 ci, którzy	 stali	 przed	 wejściem	 do	 gospody.	 Tych	 wcześniej	 nawet	 nie	 zauważyła.

Widziała	teraz	noże	i	żądzę	krwi	w	oczach.

Jej	krzyk	w	końcu	wyrwał	się	na	wolność.

Mężczyźni	sapnęli,	oślepieni,	ale	ruszyli	naprzód.	Szeroki	w	barach,	ciemnobrody

mężczyzna	 podszedł	 do	 Jasnah	 z	 uniesioną	 bronią.	 Spokojnie	 wyciągnęła	 dłoń	 z rozczapierzonymi	 palcami	 i	 przycisnęła	 ją	 do	 jego	 piersi,	 gdy	 zamachnął	 się	 nożem.

Shallan	zaparło	dech.

Dłoń	Jasnah	zatopiła	się	w	piersi	mężczyzny,	który	znieruchomiał.	Chwilę	później

spłonął.

Nie,	 stał	 się	 ogniem.	 W	 mgnieniu	 oka	 przeobrażony	 w	 płomienie.	 Wznosząc	 się wokół	dłoni	kobiety,	tworzyły	zarys	mężczyzny	z	głową	odrzuconą	do	tyłu	i	otwartymi ustami.	Przez	krótką	chwilę	blask	jego	śmierci	był	jaśniejszy	od	klejnotów	Jasnah.

Krzyk	Shallan	ucichł.	Postać	z	płomieni	była	dziwnie	piękna.	Zniknęła	po	chwili,

ogień	rozproszył	się,	pozostawiając	pomarańczowy	powidok	w	oczach	dziewczyny.

Pozostali	trzej	mężczyźni	zaczęli	przeklinać	i	wycofywać	się,	w	panice	potykając

się	jeden	o	drugiego.	Jeden	upadł.	Jasnah	odwróciła	się,	muskając	jego	ramię	palcami, gdy	 próbował	 się	 podnieść.	 Stał	 się	 kryształem,	 rzeźbą	 z	 czystego,	 nieskazitelnego kwarcu	–	jego	ubranie	przeobraziło	się	razem	z	nim.	Diament	w	Duszniku	pociemniał, ale	pozostało	wystarczająco	dużo	Burzowego	Światła,	by	przemieniony	trup	siał	wokół

tęczowymi	iskrami.

Dwaj	 pozostali	 mężczyźni	 pobiegli	 w	 przeciwne	 strony.	 Jasnah	 odetchnęła

głęboko,	zamknęła	oczy	i	uniosła	dłoń	nad	głowę.	Shallan	przyciskała	bezpieczną	dłoń

do	piersi,	oszołomiona	i	zdezorientowana.	Przerażona.

Z	 dłoni	 Jasnah	 wystrzeliło	 Burzowe	 Światło,	 jak	 bliźniacze,	 symetryczne

błyskawice.	 Uderzyły	 w	 zbirów,	 którzy	 zmienili	 się	 w	 dym.	 Ich	 puste	 ubrania	 spadły na	 ziemię.	 Dymny	 kryształ	 na	 Duszniku	 Jasnah	 popękał,	 a	 jego	 blask	 zniknął, pozostawiając	ją	z	diamentem	i	rubinem.

Pozostałości	dwóch	zbirów	uniosły	się	w	powietrze,	niewielkie	chmurki	tłustego

dymu.	Jasnah	otworzyła	oczy.	Robiła	wrażenie	dziwnie	spokojnej.	Założyła	rękawiczkę

z	powrotem	–	wykorzystując	bezpieczną	dłoń,	by	przycisnąć	ją	do	brzucha,	i	wsuwając

w	 nią	 palce	 swobodnej	 dłoni.	 Następnie	 spokojnie	 wróciła	 tam,	 skąd	 przyszły.

Zostawiła	 kryształowego	 trupa	 klęczącego	 z	 uniesioną	 dłonią.	 Na	 zawsze

znieruchomiałego.

Shallan	 oderwała	 się	 od	 ściany	 i	 pośpieszyła	 za	 Jasnah,	 pełna	 odrazy	 i

zadziwienia.	Żarliwcom	nie	wolno	było	używać	Duszników	na	ludziach.	Rzadko	nawet

korzystali	 z	 nich	 w	 obecności	 innych.	 I	 jak	 Jasnah	 powaliła	 dwóch	 mężczyzn	 na odległość?	Wszystkie	teksty	na	temat	Dusznikowania,	które	czytała	Shallan	–	a	wiele ich	nie	było	–	twierdziły,	że	wymagało	ono	fizycznego	kontaktu.

Zbyt	 przytłoczona,	 by	 zażądać	 odpowiedzi,	 stała	 w	 milczeniu,	 przyciskając

swobodną	 dłoń	 do	 skroni,	 próbując	 zapanować	 nad	 drżeniem	 i	 urywanym	 oddechem, kiedy	 Jasnah	 zawołała	 palankin.	 W	 końcu	 jakiś	 się	 pojawił	 i	 dwie	 kobiety	 weszły	 do środka.

Tragarze	 nieśli	 je	 w	 stronę	 Ralinsy,	 ich	 kroki	 szarpały	 Shallan	 i	 Jasnah,	 które siedziały	 po	 przeciwnych	 stronach	 palankinu.	 Jasnah	 od	 niechcenia	 wyciągnęła pęknięty	 dymny	 kryształ	 z	 Dusznika,	 po	 czym	 włożyła	 go	 do	 kieszeni.	 Mogła	 go sprzedać	jubilerowi,	który	oszlifuje	pozostałe	kawałki	na	mniejsze	klejnoty.

–	 To	 było	 koszmarne	 –	 powiedziała	 w	 końcu	 Shallan,	 wciąż	 trzymając	 rękę	 na piersi.	 –	 Jedna	 z	 najstraszliwszych	 rzeczy,	 jakich	 doświadczyłam.	 Zabiliście	 czterech ludzi.

–	 Czterech	 ludzi,	 którzy	 zamierzali	 nas	 pobić,	 obrabować,	 zabić	 i	 być	 może zgwałcić.

–	Skusiliście	ich,	żeby	za	nami	poszli.

–	Czy	zmusiłam	ich,	żeby	popełniali	zbrodnie?

–	Chwaliłaś	się	swoimi	klejnotami.

–	Czy	kobieta	nie	może	chodzić	ze	swoją	własnością	ulicami	miasta?

–	W	nocy?	–	spytała	Shallan.	–	Przez	gorszą	dzielnicę?	Obnosząc	się	z	bogactwem?

Prawie	prosiliście	się	o	to,	co	się	stało!

–	Czy	to	sprawia,	że	ich	czyn	był	właściwy?	–	spytała	Jasnah,	nachylając	się	w	jej

stronę.	–	Czy	akceptujesz	to,	co	ci	mężczyźni	zamierzali	zrobić?

–	Oczywiście,	że	nie.	Ale	to	nie	sprawia,	że	wasze	działanie	było	właściwe!

–	 A	 jednak	 nie	 ma	 ich	 już	 na	 ulicach.	 Mieszkańcy	 tego	 miasta	 są	 o	 tyle

bezpieczniejsi.	Kwestia,	którą	tak	martwił	się	Taravangian,	została	rozwiązana	i	żaden wielbiciel	teatru	nie	padnie	już	ofiarą	tych	zbiorów.	Ile	żywotów	właśnie	ocaliłam?

–	Wiem,	ile	ich	odebraliście	–	odparła	Shallan.	–	I	to	mocą	czegoś,	co	powinno	być

uświęcone!

–	Filozofia	w	działaniu.	Ważna	lekcja	dla	ciebie.

–	Zrobiliście	to	wszystko,	żeby	mi	coś	udowodnić	–	powiedziała	cicho	dziewczyna.

–	Zrobiliście	to,	żeby	pokazać	mi,	że	możecie.	Potępienie,	Jasnah,	jak	można	zrobić	coś takiego?

Jasnah	 nie	 odpowiedziała.	 Shallan	 wpatrywała	 się	 w	 nią,	 szukając	 uczuć	 w	 tych pozbawionych	 wyrazu	 oczach.	 Ojcze	 Burz.	 Czy	 ja	 w	 ogóle	 znam	 tę	 kobietę?	 Kim	 ona naprawdę	jest?

Jasnah	usiadła	wygodniej	i	wpatrywała	się	w	miasto.

–	 Nie	 zrobiłam	 tego	 wyłącznie	 po	 to,	 by	 coś	 udowodnić.	 Od	 jakiegoś	 czasu	 mam uczucie,	 że	 wykorzystuję	 gościnność	 Jego	 Wysokości.	 Nie	 uświadamia	 sobie,	 jakie kłopoty	 może	 na	 niego	 sprowadzić	 sojusz	 ze	 mną.	 Poza	 tym	 mężczyźni	 tacy	 jak	 ci…	 – Coś	było	w	jej	głosie,	ton,	jakiego	Shallan	nie	słyszała	nigdy	wcześniej.

Co	ci	zrobiono?	–	zastanawiała	się	z	przerażeniem	Shallan.	I	kto	ci	to	zrobił?

–	 Tak	 czy	 inaczej	 –	 mówiła	 dalej	 Jasnah	 –	 dzisiejsza	 sytuacja	 doszła	 do	 skutku, ponieważ	 wybrałam	 taką	 ścieżkę,	 nie	 dlatego,	 że	 czułam,	 że	 powinnaś	 coś	 zobaczyć.

Jednakże	 stanowiła	 ona	 również	 okazję	 do	 nauki,	 do	 zadawania	 pytań.	 Czy	 jestem potworem,	 czy	 bohaterką?	 Czy	 właśnie	 zamordowałam	 czterech	 mężczyzn,	 czy powstrzymałam	 czterech	 morderców	 przed	 swobodnym	 chodzeniem	 po	 ulicach?	 Czy człowiek	 zasługuje	 na	 to,	 żeby	 przytrafiło	 mu	 się	 coś	 złego	 jako	 konsekwencja postawienia	 się	 w	 sytuacji,	 w	 której	 może	 mu	 się	 przytrafić	 coś	 złego?	 Czy	 miałam prawo	się	bronić?	Czy	też	jedynie	szukałam	wymówki,	żeby	zakończyć	czyjeś	życie?

–	Nie	wiem	–	wyszeptała	Shallan.

–	Spędzisz	następny	tydzień,	prowadząc	badania	na	ten	temat	i	rozmyślając.	Jeśli

pragniesz	 być	 uczoną,	 prawdziwą	 uczoną,	 która	 zmienia	 świat,	 musisz	 stawić	 czoło takim	 pytaniom.	 W	 niektórych	 sytuacjach	 będziesz	 musiała	 podejmować	 decyzje,	 od których	 robi	 ci	 się	 niedobrze,	 Shallan	 Davar.	 Przygotuję	 cię	 do	 podejmowania	 takich decyzji.

Jasnah	 umilkła	 i	 spoglądała	 na	 zewnątrz,	 gdy	 tragarze	 nieśli	 je	 do	 Konklawe.

Zbyt	zaniepokojona,	by	się	odezwać,	Shallan	resztę	drogi	przebyła	w	ciszy.	Podążyła	za Jasnah	 przez	 ciche	 korytarze	 do	 ich	 komnat,	 mijając	 uczone	 kierujące	 się	 do Palanaeum.

W	 komnatach	 Shallan	 pomogła	 Jasnah	 rozebrać	 się,	 choć	 myśl	 o	 dotykaniu	 tej kobiety	 napawała	 ją	 odrazą.	 Nie	 powinna	 tak	 się	 czuć.	 Mężczyźni,	 których	 zabiła Jasnah,	 byli	 okropni	 i	 nie	 wątpiła,	 że	 mogli	 ją	 zabić.	 Nie	 niepokoił	 jej	 sam	 czyn,	 lecz raczej	zimna	bezwzględność,	z	jaką	został	popełniony.

Wciąż	 czując	 odrętwienie,	 Shallan	 przyniosła	 Jasnah	 koszulę	 nocną.	 Kobieta

zdjęła	biżuterię	i	umieściła	ją	na	toaletce.

–	 Mogliście	 pozwolić	 uciec	 trzem	 pozostałym	 –	 powiedziała	 dziewczyna,	 idąc	 z powrotem	w	 stronę	Jasnah,	 która	usiadła	 w	oczekiwaniu	 na	szczotkowanie	 włosów.	 – Musieliście	zabić	tylko	jednego	z	nich.

–	Wcale	nie.

–	Dlaczego?	Byliby	zbyt	przerażeni,	by	znów	zrobić	coś	takiego.

–	 Nie	 wiesz	 tego.	 Szczerze	 chciałam,	 by	 ci	 mężczyźni	 zniknęli.	 Nieostrożna

posługaczka	wracająca	do	domu	niewłaściwą	drogą	nie	może	się	obronić,	ale	ja	tak.	I

zrobię	to.

–	Nie	macie	władzy	tego	robić,	nie	w	mieście	należącym	do	kogoś	innego.

–	Owszem	–	zgodziła	się	Jasnah.	–	Kolejna	kwestia	do	zastanowienia.

Uniosła	 szczotkę	 do	 włosów,	 znacząco	 odwracając	 się	 plecami	 do	 Shallan.

Zamknęła	oczy,	jakby	chciała	się	od	niej	odciąć.

Dusznik	 leżał	 na	 toaletce	 obok	 kolczyków	 Jasnah.	 Shallan	 zacisnęła	 zęby,

ściskając	miękką	jedwabną	koszulę.	Jasnah	siedziała	w	białej	halce	i	czesała	włosy.

„W	niektórych	sytuacjach	będziesz	musiała	podejmować	decyzje,	od	których	zrobi

ci	się	niedobrze,	Shallan	Davar…”.

Już	je	podejmowałam.

Teraz	stoję	przed	kolejną.

Jak	 Jasnah	 śmiała	 zrobić	 coś	 takiego?	 Jak	 śmiała	 wmieszać	 w	 to	 Shallan?	 Jak śmiała	użyć	czegoś	tak	pięknego	i	świętego	jako	narzędzie	zniszczenia?

Nie	zasługiwała	na	Dusznik.

Shallan	 błyskawicznym	 ruchem	 wsunęła	 złożoną	 koszulę	 pod	 bezpieczne	 ramię,

po	 czym	 wsunęła	 dłoń	 do	 bezpiecznej	 sakiewki	 i	 wyjęła	 nietknięty	 dymny	 kwarc	 z Dusznika	ojca.	Podeszła	do	toaletki	i	–	wykorzystując	ruch	odkładania	koszuli	na	blat jako	 przykrywkę	 –	 dokonała	 podmiany.	 Wsunęła	 działający	 Dusznik	 w	 rękaw bezpiecznej	 ręki	 i	 cofnęła	 się	 w	 chwili,	 kiedy	 Jasnah	 otworzyła	 oczy	 i	 spojrzała	 na koszulę,	która	teraz	spoczywała	niewinnie	obok	niedziałającego	Dusznika.

Shallan	zaparło	dech	w	piersi.

Kobieta	znów	zamknęła	oczy	i	wyciągnęła	szczotkę	w	stronę	podopiecznej.

–	Dziś	pięćdziesiąt	pociągnięć,	Shallan.	To	był	męczący	dzień.

Shallan	 poruszała	 się	 odruchowo,	 szczotkując	 włosy	 swojej	 mistrzyni,	 a

jednocześnie	ściskając	skradziony	Dusznik	w	ukrytej	swobodnej	dłoni,	przerażona,	że

Jasnah	może	w	każdej	chwili	zauważyć	podmianę.

Nie	 zrobiła	 tego.	 Nie,	 kiedy	 nakładała	 koszulę.	 Nie,	 kiedy	 schowała	 popsuty Dusznik	w	kasetce	na	biżuterię	i	zamknęła	ją	na	klucz,	który	nocą	trzymała	na	szyi.

Shallan	 wyszła	 z	 pokoju	 oszołomiona	 i	 poruszona.	 Wyczerpana,	 pełna	 odrazy,

zdezorientowana.

Ale	nie	została	zdemaskowana.





Pięć	i	pół	roku	wcześniej

–	 Kaladinie,	 popatrz	 na	 ten	 kamień	 –	 powiedział	 Tien.	 –	 Zmienia	 barwy,	 kiedy patrzy	się	na	niego	z	różnych	stron.

Kal	 odwrócił	 wzrok	 od	 okna	 i	 posłał	 spojrzenie	 bratu.	 Osiągnąwszy	 wiek

trzynastu	 lat,	 Tien	 zmienił	 się	 z	 podekscytowanego	 chłopca	 w	 podekscytowanego nastolatka.	 Choć	 urósł,	 nadal	 był	 mały	 jak	 na	 swój	 wiek,	 a	 jego	 brązowo-czarna czupryna	 nadal	 nie	 poddawała	 się	 żadnym	 próbom	 uporządkowania.	 Kucał	 przy lakierowanym	 drewnianym	 stole,	 przy	 którym	 spożywali	 posiłki,	 z	 oczami	 na wysokości	 jego	 błyszczącej	 powierzchni,	 i	 wpatrywał	 się	 w	 niewielki	 grudkowany kamień.

Kal	 siedział	 na	 zydlu	 i	 nożykiem	 obierał	 korzenniki.	 Brązowe	 korzenie	 były

brudne	 z	 zewnątrz,	 a	 lepkie,	 kiedy	 je	 rozcinał,	 więc	 praca	 z	 nimi	 sprawiała,	 że	 jego palce	 pokrywała	 gruba	 warstwa	 kremu.	 Skończył	 z	 jednym	 korzeniem	 i	 podał	 go matce,	która	go	opłukała	i	pokroiła	do	garnka.

–	 Matko,	 popatrz	 na	 to	 –	 powiedział	 Tien.	 Promienie	 popołudniowego	 słońca

wpadały	 przez	 okno	 po	 zawietrznej,	 zalewając	 stół.	 –	 Z	 tej	 strony	 kamień	 migocze	 na czerwono,	ale	z	drugiej	jest	zielony.

–	Może	jest	magiczny	–	stwierdziła	Hesina.

Korzennik	 kawałek	 po	 kawałku	 wpadał	 do	 wody,	 a	 każde	 pluśnięcie	 miało

odrobinę	inny	ton.

–	 Na	 pewno	 –	 powiedział	 Tien.	 –	 A	 może	 ma	 sprena.	 Czy	 w	 kamieniach	 żyją spreny?

–	Spreny	żyją	we	wszystkim	–	odparła	matka.

–	Nie	mogą	żyć	we	wszystkim	–	sprzeciwił	się	Kal,	wrzucając	obierki	do	wiadra.

Wyjrzał	 przez	 okno,	 spoglądając	 na	 drogę	 prowadzącą	 od	 miasteczka	 do

posiadłości	pana	miasta.

–	 Ależ	 tak	 –	 stwierdziła	 Hesina.	 –	 Spreny	 pojawiają	 się,	 kiedy	 coś	 się	 zmienia…

kiedy	 pojawia	 się	 strach	 albo	 kiedy	 zaczyna	 padać.	 Są	 wewnątrz	 przemiany,	 a	 wobec tego	wewnątrz	wszystkiego.

–	Ten	korzennik	–	odezwał	się	Kal,	unosząc	go	sceptycznie.

–	Ma	sprena.

–	A	kiedy	go	potniesz?

–	Każdy	kawałek	ma	sprena.	Tylko	mniejszego.

Kal	zmarszczył	czoło,	wpatrując	się	w	długą	bulwę.	Rosły	w	pęknięciach	skał,	w

których	 zbierała	 się	 woda.	 Smakowały	 nieco	 minerałami,	 ale	 łatwo	 się	 je	 uprawiało.

Jego	rodzina	potrzebowała	jedzenia,	które	nie	kosztowało	dużo.

–	Czyli	zjadamy	spreny	–	stwierdził	beznamiętnie	chłopak.

–	Nie	–	sprzeciwiła	się	matka	–	zjadamy	korzenie.

–	Kiedy	musimy	–	dodał	Tien,	krzywiąc	się.

–	A	spreny?	–	naciskał	Kal.

–	 Zostają	 uwolnione.	 I	 mogą	 powrócić	 tam,	 gdzie	 żyją	 spreny,	 gdziekolwiek	 to jest.

–	Czy	ja	mam	sprena?	–	spytał	Tien.

–	Ty	masz	duszę,	kochanie.	Jesteś	człowiekiem.	Ale	w	częściach	twojego	ciała	być

może	mieszkają	spreny.	Bardzo	malutkie.

Tien	ścisnął	skórę,	jakby	chciał	wycisnąć	na	zewnątrz	malutkiego	sprena.

–	Nawóz	–	powiedział	nagle	Kal.

–	Kal!	–	przerwała	mu	ostro	matka.	–	To	nie	jest	temat	do	rozmowy	przy	posiłku.

–	Nawóz	–	powtórzył	uparcie	chłopak.	–	Ma	sprena?

–	Pewnie	tak.

–	Nawozospren	–	powiedział	Tien	i	zachichotał.

Matka	nie	przerywała	siekania.

–	Skąd	nagle	te	wszystkie	pytania?

Kal	wzruszył	ramionami.

–	Ja…	nie	wiem.	Bo	tak.

Ostatnio	 zastanawiał	 się,	 jak	 działa	 świat,	 jakie	 jest	 jego	 w	 nim	 miejsce.

Rówieśnicy	Kala	nie	zastanawiali	się	nad	swoim	miejscem.	Większość	wiedziała,	jaka

czeka	ich	przyszłość.	Praca	w	polu.

Kal	miał	jednak	wybór.	W	ciągu	ostatnich	kilku	miesięcy	podjął	decyzję.	Zostanie

żołnierzem.	 Miał	 piętnaście	 lat	 i	 mógł	 się	 zaciągnąć,	 kiedy	 w	 mieście	 pojawi	 się kolejny	 werbownik.	 I	 taki	 właśnie	 miał	 plan.	 Żadnych	 wahań.	 Nauczy	 się	 walczyć.	 I tyle.	Prawda?

–	Chcę	zrozumieć	–	powiedział.	–	Chcę	po	prostu,	żeby	wszystko	miało	sens.

Na	 te	 słowa	 matka	 uśmiechnęła	 się.	 Stała	 w	 swojej	 brązowej	 roboczej	 sukni,	 z włosami	ściągniętymi	w	kucyk	i	ukrytymi	pod	żółtą	chustą.

–	Co	takiego?	–	spytał.	–	Dlaczego	się	uśmiechasz?

–	Chcesz	po	prostu,	żeby	wszystko	miało	sens?

–	Tak.

–	Kiedy	następnym	razem	do	miasteczka	przyjadą	żarliwcy,	żeby	spalić	modlitwy	i

Wznieść	Powołania	mieszkańców,	przekażę	im	tę	wiadomość.	–	Uśmiechnęła	się.	–	A	na

razie	obieraj	korzenie.

Chłopak	 westchnął,	 ale	 spełnił	 jej	 polecenie.	 Znów	 wyjrzał	 przez	 okno	 i	 niemal upuścił	 korzeń.	 Powóz.	 Jechał	 drogą	 prowadzącą	 od	 rezydencji.	 Spiął	 się.	 Planował, rozmyślał,	 ale	 teraz,	 kiedy	 nadszedł	 czas,	 chciał	 siedzieć	 i	 obierać.	 Z	 pewnością pojawi	się	kolejna	okazja…

Nie.

Wstał,	próbując	nie	pokazać	po	sobie	niepokoju.

–	Idę	się	opłukać.	–	Uniósł	pomazane	kremem	palce.

–	Powinieneś	najpierw	umyć	korzenie,	jak	ci	mówiłam	–	zauważyła	matka.

–	 Wiem.	 –	 Czy	 jego	 westchnienie	 zabrzmiało	 fałszywie?	 –	 Może	 teraz	 umyję	 je wszystkie.

Hesina	 nic	 nie	 powiedziała,	 kiedy	 zebrał	 pozostałe	 korzenie,	 z	 bijącym	 sercem podszedł	do	drzwi	i	wyszedł	na	blask	chylącego	się	ku	zachodowi	słońca.

–	 Widzisz	 –	 powiedział	 Tien	 –	 z	 tej	 strony	 jest	 zielony.	 Nie	 sądzę,	 że	 to	 spren, matko.	To	światło.	Sprawia,	że	kamień	się	zmienia.

Drzwi	 się	 zamknęły.	 Kal	 postawił	 bulwy	 i	 pobiegł	 ulicami	 Paleniska,	 mijając mężczyzn	 rąbiących	 drewno,	 kobiety	 wylewające	 pomyje	 i	 grupę	 staruszków siedzących	 na	 gankach	 i	 patrzących	 na	 zachód	 słońca.	 Zanurzył	 ręce	 w	 beczce	 z deszczówką,	 ale	 nie	 zatrzymał	 się,	 żeby	 otrząsnąć	 wodę.	 Ominął	 dom	 Mabrowa Świniarza,	minął	wspólną	cysternę	–	duży	otwór	wycięty	w	skale	pośrodku	miasteczka w	 celu	 zbierania	 deszczówki	 –	 i	 pobiegł	 wzdłuż	 muru	 oporowego,	 stromego	 zbocza chroniącego	przed	burzą,	do	którego	przytuliło	się	miasteczko.

Tam	 natrafił	 na	 niewielkie	 zarośla	 karlaków.	 Guzowate	 drzewa	 wzrostu

człowieka	 wypuszczały	 liście	 jedynie	 po	 zawietrznej.	 Rosły	 wzdłuż	 całego	 pnia	 jak szczeble	 drabiny	 i	 falowały	 na	 chłodnym	 wietrze.	 Kiedy	 Kal	 się	 zbliżył,	 duże, przypominające	 sztandary	 liście	 przylgnęły	 do	 pni	 z	 odgłosem	 przypominającym trzask.

Ojciec	 Kala	 stał	 po	 drugiej	 stronie	 z	 rękami	 założonymi	 za	 plecami.	 Czekał	 w miejscu,	 gdzie	 droga	 od	 posiadłości	 skręcała,	 by	 ominąć	 Palenisko.	 Lirin	 obrócił	 się zaskoczony,	zauważywszy	Kala.	Włożył	najlepsze	ubranie	–	niebieski	płaszcz	zapinany po	 bokach,	 jak	 płaszcz	 jasnookiego.	 Ale	 miał	 też	 białe	 spodnie,	 wyraźnie	 znoszone.

Wpatrywał	się	w	Kala	przez	okulary.

–	Idę	z	tobą	–	wyrzucił	z	siebie	Kal.	–	Do	rezydencji.

–	Skąd	wiedziałeś?

–	 Wszyscy	 wiedzą.	 Myślałeś,	 że	 ludzie	 nie	 będą	 mówić,	 jeśli	 oświecony	 Roshone zaprosi	cię	na	obiad?	Ciebie,	spośród	wszystkich?

Lirin	odwrócił	wzrok.

–	Poprosiłem	matkę,	żeby	zapewniła	ci	zajęcie.

–	 Próbowała.	 –	 Kal	 się	 skrzywił.	 –	 Pewnie	 czeka	 mnie	 bura,	 kiedy	 zobaczy	 te korzenniki	stojące	za	drzwiami.

Lirin	 nic	 nie	 powiedział.	 Powóz	 zatrzymał	 się	 w	 pobliżu,	 koła	 zazgrzytały	 o kamień.

–	To	nie	będzie	przyjemny,	swobodny	posiłek,	Kal	–	ostrzegł	Lirin.

–	 Nie	 jestem	 głupcem,	 ojcze.	 –	 Kiedy	 Hesinie	 powiedziano,	 że	 nie	 ma	 potrzeby, żeby	 pracowała	 w	 mieście…	 Cóż,	 nie	 bez	 powodu	 ograniczali	 się	 do	 jedzenia korzenników.	–	Jeśli	masz	zamiar	stawić	mu	czoło,	powinieneś	mieć	przy	sobie	kogoś, kto	cię	wesprze.

–	A	tym	kimś	jesteś	ty?

–	Nikogo	więcej	nie	masz.

Woźnica	 odchrząknął.	 Nie	 zsiadł	 z	 kozła	 i	 nie	 otworzył	 drzwi,	 jak	 to	 zrobił	 dla oświeconego	Roshone’a.

Lirin	popatrzył	na	syna.

–	Jeśli	mnie	odeślesz,	pójdę	sobie	–	stwierdził	Kal.

–	Nie.	Chodź,	jeśli	musisz.

Ojciec	 podszedł	 do	 powozu	 i	 otworzył	 drzwi.	 Nie	 był	 to	 ten	 elegancki,	 zdobiony złotem	pojazd,	z	którego	korzystał	Roshone.	To	był	drugi	powóz,	starszy	i	brązowy.	Kal wspiął	 się	 do	 środka,	 czując	 ekscytację	 i	 poczucie	 zwycięstwa	 –	 a	 jednocześnie przerażenie.

Jechali,	by	stawić	czoło	Roshone’owi.	W	końcu.

Ławki	 wewnątrz	 były	 cudowne,	 pokrywająca	 je	 czerwona	 tkanina	 bardziej

miękka	 niż	 cokolwiek,	 czego	 Kal	 w	 życiu	 dotykał.	 Usiadł,	 a	 siedzisko	 okazało	 się zadziwiająco	sprężyste.	Lirin	usiadł	naprzeciwko	i	zamknął	drzwi,	a	woźnica	trzasnął

biczem.	Pojazd	zawrócił	i	ruszył	z	powrotem	drogą.	Choć	samo	siedzenie	było	miękkie,

powóz	bardzo	podskakiwał,	Kalowi	aż	dzwoniły	zęby.	Czuł	się	gorzej	niż	podczas	jazdy

wozem,	choć	pewnie	dlatego,	że	jechali	szybciej.

–	Dlaczego	nie	chciałeś,	żebyśmy	o	tym	wiedzieli?	–	spytał	Kal.

–	Nie	byłem	pewien,	czy	pójdę.

–	A	co	jeszcze	mógłbyś	zrobić?

–	 Wyprowadzić	 się	 –	 odparł	 Lirin.	 –	 Zabrać	 was	 do	 Kharbranthu	 i	 uciec	 z	 tego miasteczka,	z	tego	królestwa,	byle	dalej	od	błahych	uraz	Roshone’a.

Kal	 zamrugał	 wstrząśnięty.	 Nigdy	 o	 tym	 nie	 pomyślał.	 Jego	 przyszłość	 nagle

zmieniła	się,	zwinęła	w	sobie	i	przybrała	zupełnie	nowy	kształt.	Ojciec,	matka,	Tien…

z	nim.

–	Naprawdę?

Lirin	pokiwał	głową	w	zamyśleniu.

–	Nawet	gdybyśmy	nie	pojechali	do	Kharbranthu,	z	pewnością	zostalibyśmy	mile

przyjęci	 w	 jednym	 z	 alethyjskich	 miasteczek.	 W	 większości	 z	 nich	 nigdy	 nie	 było chirurga.	 Radzą	 sobie	 na	 ile	 mogą	 z	 pomocą	 miejscowych,	 którzy	 wiedzę	 czerpią	 z przesądów	 i	 leczenia	 rannych	 chulli.	 Moglibyśmy	 się	 nawet	 przeprowadzić	 do Kholinaru,	 jestem	 wystarczająco	 dobrze	 wyszkolony,	 by	 pracować	 tam	 jako	 asystent lekarza.

–	To	dlaczego	nie	wyjedziemy?	Dlaczego	jeszcze	nie	wyjechaliśmy?

∗	∗	∗

Lirin	wyglądał	przez	okno.

–	Nie	wiem.	Powinniśmy	wyjechać.	To	ma	sens.	Mamy	pieniądze.	Nie	chcą	nas	tu.

Pan	miasta	nas	nienawidzi,	ludzie	nam	nie	ufają,	wydaje	się,	że	sam	Ojciec	Burz	chce

nas	powalić.

W	głosie	Lirina	coś	się	kryło.	Żal?

–	 Kiedyś	 bardzo	 starałem	 się	 wyjechać	 –	 powiedział	 ciszej	 ojciec.	 –	 Ale	 między domem	 człowieka	 i	 jego	 sercem	 jest	 więź.	 Troszczyłem	 się	 o	 tych	 ludzi,	 Kal.

Przyjmowałem	 na	 świat	 ich	 dzieci,	 nastawiałem	 kości,	 leczyłem	 zadrapania.	 Przez	 te ostatnie	kilka	lat	widziałeś	to,	co	w	nich	najgorsze,	ale	wcześniej	był	inny	czas,	dobry czas.	 –	 Odwrócił	 się	 do	 Kala,	 zakładając	 ręce	 na	 piersi.	 Powóz	 wciąż	 się	 trząsł.	 –	 Są moi,	 synu.	 A	 ja	 jestem	 ich.	 Jestem	 za	 nich	 odpowiedzialny	 po	 śmierci	 Wistiowa.	 Nie mogę	zostawić	ich	Roshone’owi.

–	Nawet	jeśli	podoba	im	się,	co	robi?

–	 Szczególnie	 z	 tego	 względu.	 –	 Lirin	 uniósł	 dłoń	 do	 głowy.	 –	 Ojcze	 Burz.	 Kiedy wypowiedziałem	to	na	głos,	zabrzmiało	głupio.

–	 Nie.	 Rozumiem.	 Tak	 mi	 się	 wydaje.	 –	 Kal	 wzruszył	 ramionami.	 –	 Cóż,	 wciąż	 do nas	 przychodzą,	 kiedy	 coś	 się	 dzieje.	 Narzekają,	 jak	 nienaturalne	 jest	 rozcinanie ludzkiego	ciała,	ale	i	tak	przychodzą.	Kiedyś	zastanawiałem	się,	dlaczego.

–	I	doszedłeś	do	jakiegoś	wniosku?

–	W	pewnym	sensie.	Uznałem,	że	w	ostatecznym	rozliczeniu	wolą	przeżyć,	by	móc

cię	przeklinać	przez	kilka	kolejnych	dni.	To	właśnie	robią.	Zupełnie	jakby	uzdrawianie ich	 było	 twoim	 zadaniem.	 I	 kiedyś	 ci	 płacili.	 Człowiek	 może	 mówić	 różne	 rzeczy,	 ale jeśli	 gdzieś	 zostawia	 swoje	 kule,	 jest	 w	 tym	 jego	 serce.	 –	 Kal	 zmarszczył	 czoło.	 – Wydaje	mi	się,	że	kiedyś	cię	doceniali.

Lirin	uśmiechnął	się.

–	Mądre	słowa.	Ciągle	zapominam,	że	jesteś	już	prawie	mężczyzną,	Kal.	Kiedyś	ty

tak	wyrósł?

Tamtej	 nocy,	 kiedy	 prawie	 zostaliśmy	 obrabowani,	 pomyślał	 od	 razu	 chłopak.

Tamtej	 nocy,	 kiedy	 rzuciłeś	 blask	 na	 mężczyzn	 przed	 budynkiem	 i	 pokazałeś,	 że męstwo	nie	ma	nic	wspólnego	z	włócznią	trzymaną	podczas	bitwy.

–	 W	 jednej	 kwestii	 się	 jednak	 mylisz	 –	 dodał	 Lirin.	 –	 Powiedziałeś	 mi,	 że	 kiedyś mnie	 doceniali.	 A	 oni	 wciąż	 to	 robią.	 Och,	 narzekają…	 jak	 zawsze.	 Ale	 zostawiają	 też dla	nas	jedzenie.

Kal	wzdrygnął	się.

–	Naprawdę?

–	A	jak	myślisz,	co	jedliśmy	przez	te	ostatnie	cztery	miesiące?

–	Ale…

–	Boją	się	Roshone’a,	więc	o	tym	nie	gadają.	Zostawiali	je	dla	twojej	matki,	kiedy

szła	sprzątać	albo	wkładali	je	do	beczki	na	deszczówkę,	kiedy	była	pusta.

–	Próbowali	nas	obrabować.

–	I	ci	sami	mężczyźni	byli	wśród	tych,	którzy	dawali	nam	żywność.

Kal	 rozważał	 te	 słowa,	 kiedy	 powóz	 zbliżył	 się	 do	 rezydencji.	 Od	 dawna	 nie odwiedzał	 tej	 potężnej,	 piętrowej	 budowli.	 Choć	 miała	 typowy	 dach	 wznoszący	 się	 w stronę	 burzy,	 była	 o	 wiele	 większa.	 Wybudowano	 ją	 z	 grubych	 białych	 kamieni,	 a	 od zawietrznej	wspierała	się	na	majestatycznych	kolumnach	o	kwadratowym	przekroju.

Czy	spotka	Laral?	Był	zawstydzony	tym,	jak	rzadko	ostatnio	o	niej	myślał.

Przed	 rezydencją	 znajdował	 się	 niski	 kamienny	 mur	 porośnięty	 egzotycznymi

roślinami.	 Szczyt	 porastały	 skałopąki,	 ich	 pędy	 opadały	 na	 zewnątrz.	 Wzdłuż

wewnętrznej	 strony	 wyrastały	 kępy	 łupkokory	 w	 odmianie	 bulwiastej,	 błyszczące jaskrawymi	 kolorami.	 Pomarańcze,	 czerwienie,	 żółcie	 i	 błękity.	 Niektóre	 kępy wyglądały	jak	sterty	ubrań,	z	fałdami	przypominającymi	wachlarze.	Inne	wyrastały	jak rogi.	Większość	miała	przypominające	nici	wąsy,	które	falowały	na	wietrze.	Oświecony

Roshone	troszczył	się	o	swoją	posiadłość	o	wiele	bardziej	niż	Wistiow.

Przeszli	 między	 wybielonymi	 kolumnami	 i	 wkroczyli	 do	 środka	 przez	 burzowe

wrota	 z	 grubego	 drewna.	 Przedsionek	 miał	 niskie	 sklepienie	 i	 był	 zdobiony

ceramicznymi	płytkami	–	kule	z	cyrkonii	nadawały	im	bladoniebieski	odcień.

Przywitał	 ich	 wysoki	 służący	 w	 długim	 czarnym	 płaszczu,	 z	 fioletowym	 fularem.

Nazywał	 się	 Natir	 i	 został	 zarządcą	 po	 śmierci	 Miliva.	 Sprowadzono	 go	 z	 Dalilaku, dużego	portowego	miasta	na	północy.

Natir	 zaprowadził	 ich	 do	 jadalni,	 gdzie	 Roshone	 siedział	 przy	 długim	 stole	 z ciemnego	 drewna.	 Przytył,	 choć	 nie	 aż	 tak,	 by	 go	 nazwać	 grubym.	 Wciąż	 miał

posiwiałą	 brodę	 i	 włosy	 starannie	 zaczesane	 do	 tyłu.	 Nosił	 białe	 spodnie	 i	 ciasną czerwoną	kamizelkę	na	białej	koszuli.

Już	zaczął	spożywać	posiłek;	korzenne	aromaty	sprawiły,	że	Kalowi	zaburczało	w

żołądku.	 Od	 jak	 dawna	 nie	 jadł	 wieprzowiny?	 Na	 stole	 stało	 pięć	 różnych	 sosów,	 a wino	Roshone’a	było	krystaliczne	przezroczyste,	pomarańczowe.	Jadł	sam,	nigdzie	nie było	widać	Laral	ani	jego	syna.

Służący	 wskazał	 na	 boczny	 stolik	 umieszczony	 w	 pomieszczeniu	 obok	 jadalni.

Lirin	 obrzucił	 go	 spojrzeniem,	 po	 czym	 podszedł	 do	 stołu	 Roshone’a	 i	 usiadł.	 Pan miasta	przerwał	ze	szpikulcem	w	połowie	drogi	do	ust,	a	brązowy	korzenny	sos	kapał

na	stół.

–	Należę	do	drugiego	nahnu	–	stwierdził	Lirin	–	i	dostałem	osobiste	zaproszenie,

by	 spożyć	 z	 wami	 posiłek.	 Z	 pewnością	 przestrzegacie	 zasad	 pozycji	 na	 tyle skrupulatnie,	by	dać	mi	miejsce	przy	swoim	stole.

Roshone	zazgrzytał	zębami,	ale	nic	nie	odpowiedział.	Odetchnąwszy	głęboko,	Kal

usiadł	 obok	 ojca.	 Nim	 wyjedzie	 na	 wojnę	 na	 Strzaskanych	 Równinach,	 musiał

wiedzieć.	Czy	jego	ojciec	był	tchórzem,	czy	odważnym	człowiekiem?

W	 blasku	 kul	 w	 domu	 Lirin	 zawsze	 wydawał	 się	 słaby.	 Pracował	 na	 sali

operacyjnej,	ignorując	to,	co	mówili	o	nim	mieszkańcy	miasteczka.	Powiedział	synowi,

że	nie	może	ćwiczyć	z	włócznią,	i	zakazał	mu	myślenia	o	pójściu	na	wojnę.	Czy	to	nie

były	czyny	tchórza?	Ale	przed	pięcioma	miesiącami	Kal	widział	w	nim	odwagę,	której

się	nie	spodziewał.

A	 w	 spokojnym	 błękitnym	 blasku	 pałacu	 Roshone’a	 Lirin	 spojrzał	 w	 oczy

mężczyźnie,	 który	 przytłaczał	 go	 pozycją,	 bogactwem	 i	 władzą.	 I	 nie	 drgnął.	 Jak	 to zrobił?	Kal	czuł,	jak	serce	wali	mu	w	piersi.	Musiał	położyć	dłonie	na	kolanach,	by	nie zdradziły	jego	zdenerwowania.

Roshone	 machnął	 na	 służącego	 i	 wkrótce	 przyniesiono	 nową	 zastawę.	 Krańce

pomieszczenia	 były	 ciemne.	 Stół	 Roshone’a	 stanowił	 oświetloną	 wyspę	 pośród

potężnej	czarnej	przestrzeni.

Dostali	 miseczki	 z	 wodą	 do	 zanurzenia	 palców,	 a	 obok	 nich	 położono	 sztywne białe	 ściereczki.	 Posiłek	 jasnookich.	 Kal	 rzadko	 miał	 okazję	 spożywać	 tak	 wyszukany posiłek	 i	 próbował	 nie	 zrobić	 z	 siebie	 durnia,	 kiedy	 z	 wahaniem	 wziął	 szpikulec	 i zaczął	naśladować	Roshone’a.	Nożem	odciął	dolny	kawałek	mięsa,	po	czym	uniósł	go	i odgryzł.	 Mięso	 było	 smakowite	 i	 delikatne,	 choć	 przyprawione	 ostrzej	 niż	 był

przyzwyczajony.

Lirin	nie	jadł.	Oparł	łokcie	na	stole	i	patrzył,	jak	oświecony	spożywa	posiłek.

–	Chciałem	dać	ci	możliwość	zjeść	w	spokoju	–	powiedział	w	końcu	Roshone	–	nim

zaczniemy	rozmawiać	o	poważnych	sprawach.	Ale	nie	wydajesz	się	skłonny	skorzystać

z	mojej	szczodrości.

–	Nie.

–	 Dobrze	 –	 powiedział	 Roshone,	 wziął	 z	 koszyka	 podpłomyk	 i	 owinął	 nim szpikulec.	 Ściągnął	 kilka	 kawałków	 warzyw	 i	 zjadł	 je	 z	 chlebem.	 –	 Powiedz	 mi	 więc.

Jak	myślisz,	jak	długo	możesz	mi	się	sprzeciwiać?	Twoja	rodzina	jest	bez	środków	do

życia.

–	Radzimy	sobie	–	wtrącił	Kal.

Lirin	posłał	mu	spojrzenie,	ale	nie	złajał	go.

–	 Mój	 syn	 się	 nie	 myli.	 Przeżyjemy.	 A	 jeśli	 to	 się	 nie	 uda,	 możemy	 wyjechać.	 Nie poddam	się	waszej	woli,	Roshone.

–	 Gdybyś	 wyjechał	 –	 stwierdził	 Roshone	 –	 skontaktowałbym	 się	 z	 twoim	 nowym panem	miasta	i	powiedział	mu	o	kulach,	które	mi	ukradłeś.

–	Dochodzenie	nic	by	nie	wykazało.	Poza	tym,	jako	chirurg	jestem	chroniony	przed

większością	twoich	żądań.

To	 była	 prawda	 –	 ludzie,	 którzy	 pełnili	 w	 miastach	 szczególną	 funkcję,	 jak również	 ich	 uczniowie,	 uzyskiwali	 specjalną	 ochronę,	 nawet	 przed	 jasnookimi.

Voriński	kodeks	obywatelstwa	był	tak	skomplikowany,	że	Kaladin	nadal	nie	do	końca

go	rozumiał.

–	 Tak,	 dochodzenie	 nic	 by	 nie	 wykazało	 –	 stwierdził	 Roshone.	 –	 Byłeś	 bardzo skrupulatny,	 kiedy	 przygotowywałeś	 właściwe	 dokumenty.	 Tylko	 ty	 byłeś	 z Wistiowem,	kiedy	je	opieczętował.	Dziwne,	że	nie	było	przy	nim	jego	skrybów.

–	Przeczytały	mu	dokumenty.

–	A	później	wyszły	z	pokoju.

–	Ponieważ	dostały	takie	polecenie	od	oświeconego	Wistiowa.	Jak	mi	się	wydaje,

same	to	przyznały.

Roshone	wzruszył	ramionami.

–	Nie	muszę	udowadniać,	że	ukradłeś	kule,	chirurgu.	Wystarczy,	że	będę	robił	tak

jak	wcześniej.	Wiem,	że	twoja	rodzina	żywi	się	resztkami.	Jak	długo	jeszcze	będziesz

ich	zmuszał,	by	cierpieli	w	imię	twojej	dumy?

–	Nie	dadzą	się	zastraszyć.	I	ja	też	nie.

–	Nie	pytam,	czy	jesteś	zastraszony.	Pytam,	czy	umieracie	z	głodu.

–	 W	 żadnym	 wypadku	 –	 odparł	 oschle	 Lirin.	 –	 Jeśli	 zabraknie	 nam	 jedzenia, możemy	 karmić	 się	 uwagą,	 której	 nam	 nie	 szczędzicie,	 oświecony.	 Czujemy	 wasze spojrzenie,	 słyszymy,	 jak	 szepcecie	 do	 mieszkańców	 miasta.	 Oceniając	 po	 tym,	 jak bardzo	się	nami	przejmujecie,	mogłoby	się	wydawać,	że	to	wy	jesteście	zastraszeni.

Roshone	znieruchomiał,	szpikulec	zwisł	w	jego	dłoni.	Zmrużył	jasnozielone	oczy	i

zacisnął	wargi.	W	ciemnościach	te	oczy	niemal	świeciły.	Kal	musiał	się	powstrzymać,

by	nie	skulić	się	pod	ciężarem	tego	pełnego	dezaprobaty	spojrzenia.	Jasnookich	takich jak	Roshone	otaczała	aura	autorytetu.

On	 nie	 jest	 prawdziwym	 jasnookim!	 Jest	 wyrzutkiem!	 Kiedyś	 spotkam

prawdziwych.	Ludzi	honoru.

Lirin	nie	odwrócił	wzroku.

–	 Każdy	 miesiąc,	 kiedy	 stawiamy	 opór,	 jest	 ciosem	 dla	 waszego	 autorytetu.	 Nie możecie	 mnie	 aresztować,	 ponieważ,	 gdyby	 doszło	 do	 dochodzenia,	 wygrałbym.

Próbowaliście	 zwrócić	 ludzi	 przeciwko	 mnie,	 ale	 oni	 w	 głębi	 serca	 wiedzą,	 że	 mnie potrzebują.

Roshone	nachylił	się.

–	Nie	lubię	twojego	miasteczka.

Lirin	zmarszczył	czoło.

–	 Nie	 lubię	 być	 traktowany	 jak	 wygnaniec	 –	 mówił	 dalej	 Roshone.	 –	 Nie	 lubię mieszkać	 tak	 daleko	 od	 wszystkiego,	 co	 się	 liczy.	 A	 ponad	 wszystko	 nie	 lubię ciemnookich,	którzy	się	wywyższają.

–	Nie	umiem	wam	współczuć.

Roshone	 uśmiechnął	 się	 szyderczo.	 Spojrzał	 z	 góry	 na	 posiłek,	 jakby	 stracił

apetyt.

–	 Dobrze.	 Dojdźmy	 do…	 porozumienia.	 Wezmę	 dziewięć	 dziesiątych	 kul.	 Możesz

zachować	resztę.

Kal	zerwał	się	z	oburzeniem.

–	Mój	ojciec	nigdy…

–	Kal	–	przerwał	mu	Lirin.	–	Mogę	się	sam	wypowiedzieć	w	swoim	imieniu.

–	Ale	z	pewnością	nie	zawrzesz	ugody.

Lirin	nie	odpowiedział	od	razu.	W	końcu	stwierdził:

–	 Idź	 do	 kuchni,	 Kal.	 Spytaj,	 czy	 mają	 tam	 coś	 do	 jedzenia,	 co	 bardziej	 ci posmakuje.

–	Ojcze,	nie…

–	Idź,	synu.	–	Głos	Lirina	był	stanowczy.

Czy	 to	 prawda?	 Czy	 po	 tym	 wszystkim	 ojciec	 mógł	 po	 prostu	 skapitulować?	 Kal poczuł,	 że	 się	 czerwieni,	 i	 uciekł	 z	 jadalni.	 Znał	 drogę	 do	 kuchni.	 W	 dzieciństwie często	jadał	tam	razem	z	Laral.

Wyszedł	 nie	 dlatego,	 że	 mu	 kazano,	 lecz	 dlatego,	 że	 nie	 chciał,	 by	 ojciec	 albo Roshone	zobaczyli	jego	uczucia	–	rozczarowanie,	że	wstał,	by	odrzucić	propozycję	pana miasta,	kiedy	jego	ojciec	rozważał	ugodę;	upokorzenie,	że	ojciec	w	ogóle	zastanawiał

się	 nad	 ugodą,	 frustrację,	 że	 został	 wyrzucony.	 Z	 zawstydzeniem	 zorientował	 się,	 że płacze.	 Minął	 kilku	 żołnierzy	 Roshone’a	 stojących	 w	 drzwiach,	 oświetlanych	 jedynie słabą	lampką	oliwną	na	ścianie,	która	rzucała	bursztynowy	blask	na	ich	szorstkie	rysy.

Kal	 minął	 ich,	 wyszedł	 za	 róg	 i	 stanął	 obok	 stojaka	 na	 kwiaty,	 próbując

zapanować	 nad	 uczuciami.	 Na	 stojaku	 ustawiono	 domowy	 pnączopąk,	 tak

wyhodowany,	 by	 nigdy	 się	 nie	 zamykał.	 Z	 jego	 szczątkowej	 skorupy	 wyrastało	 kilka stożkowatych	kwiatów.	Wisząca	nad	nim	lampka	świeciła	słabym	blaskiem.	Znajdował

się	 na	 tyłach	 rezydencji,	 w	 pobliżu	 części	 dla	 służby,	 gdzie	 nie	 korzystano	 z oświetlenia	kulami.

Kal	 oparł	 się	 o	 ścianę	 i	 oddychał.	 Czuł	 się	 jak	 jeden	 z	 dziesięciu	 głupców	 –	 a dokładniej	 Cabine,	 który	 zachowywał	 się	 jak	 dziecko,	 choć	 był	 dorosły.	 Ale	 co	 miał

sądzić	o	postępowaniu	Lirina?

Wytarł	 oczy	 i	 przeszedł	 przez	 wahadłowe	 drzwi	 do	 kuchni.	 Roshone	 wciąż

zatrudniał	kucharza	Wistiowa.	Barm	był	wysokim,	szczupłym	mężczyzną,	długie	włosy

zaplatał	w	warkocz.	Szedł	wzdłuż	kuchennego	blatu,	wydając	polecenia	pomocnikom,

a	 kilku	 parshmenów	 znikało	 za	 tylnymi	 drzwiami	 posiadłości	 i	 znów	 wchodziło	 do środka,	 wnosząc	 skrzynie	 jedzenia.	 Barm	 nosił	 długą	 metalową	 łyżkę,	 którą	 walił	 w kociołek	albo	patelnię	wiszącą	u	sufitu	za	każdym	razem,	kiedy	wydawał	polecenie.

Ledwie	poświęcił	Kalowi	jedno	spojrzenie	swoich	brązowych	oczu,	po	czym	kazał

jednemu	ze	służących	przynieść	podpłomyki	i	ryż	tallew	z	owocami.	Dziecięcy	posiłek.

Kal	 poczuł	 się	 jeszcze	 bardziej	 zażenowany	 faktem,	 że	 Barm	 od	 razu	 wiedział,	 po	 co wysłano	go	do	kuchni.

Kal	 podszedł	 do	 zakątka	 jadalnego,	 by	 tam	 zaczekać	 na	 jedzenie.	 Była	 to

pobielona	 alkowa,	 w	 której	 stał	 stół	 z	 łupkowym	 blatem.	 Usiadł,	 oparł	 łokcie	 na kamieniu	i	ukrył	twarz	w	dłoniach.

Dlaczego	tak	bardzo	się	złościł	na	myśl,	że	ojciec	mógłby	oddać	większość	kul	w

zamian	 za	 bezpieczeństwo?	 Owszem,	 gdyby	 tak	 się	 stało,	 zostałoby	 ich	 za	 mało,	 by wysłać	 Kala	 do	 Kharbranthu.	 Ale	 on	 już	 postanowił,	 że	 zostanie	 żołnierzem,	 więc	 to nie	miało	znaczenia.	Prawda?

Pójdę	do	wojska,	pomyślał	Kal.	Ucieknę…

Nagle	to	marzenie	–	ten	plan	–	wydało	się	niewiarygodnie	dziecinne.	Należało	do

chłopca,	 który	 powinien	 jeść	 posiłki	 przyprawiane	 owocami	 i	 zasługiwał,	 by	 go odesłać,	 kiedy	 mężczyźni	 rozmawiali	 o	 ważnych	 sprawach.	 Po	 raz	 pierwszy	 myśl	 o tym,	że	mógłby	nie	uczyć	się	u	chirurgów,	napełniła	go	żalem.

Drzwi	 do	 kuchni	 otworzyły	 się	 gwałtownie.	 Rillir,	 syn	 Roshone’a,	 wkroczył	 do środka,	rozmawiając	z	kimś	idącym	za	nim.

–	…nie	wiem,	dlaczego	ojciec	upiera	się,	by	wszystko	było	tu	przez	cały	czas	takie

ponure.	 Lampki	 oliwne	 w	 korytarzach?	 Czy	 może	 istnieć	 coś	 bardziej

prowincjonalnego?	 Dobrze	 by	 mu	 zrobiło,	 gdyby	 udało	 mi	 się	 wyciągnąć	 go	 na polowanie.	Skoro	już	trafiliśmy	w	tak	odległe	miejsce,	moglibyśmy	z	tego	skorzystać.

Rillir	zauważył	siedzącego	Kala,	ale	omiótł	go	spojrzeniem	tak,	jakim	obdarza	się

zydel	czy	stojak	na	wino	–	zauważa	się	jego	obecność,	ale	poza	tym	ignoruje.

Kal	wpatrywał	się	w	osobę,	która	podążyła	za	Rillirem.	Laral.	Córka	Wistiowa.

Tyle	 się	 zmieniło.	 Minęło	 tak	 wiele	 czasu,	 a	 jej	 widok	 przywołał	 stare	 uczucia.

Wstyd,	 podekscytowanie.	 Czy	 wiedziała,	 że	 jego	 rodzice	 liczyli,	 że	 ją	 poślubi?	 Jej widok	 prawie	 zupełnie	 wytrącił	 go	 z	 równowagi.	 Ale	 nie.	 Ojciec	 patrzył	 Roshone’owi w	oczy.	On	zrobi	to	samo	z	nią.

Kal	 wstał	 i	 skinął	 jej	 głową.	 Spojrzała	 na	 niego	 i	 zarumieniła	 się	 lekko.	 Za	 nią szła	stara	niańka	jako	przyzwoitka.

Co	 się	 stało	 z	 Laral,	 którą	 znał,	 dziewczyną	 o	 rozpuszczonych	 czarno-złotych włosach,	 która	 lubiła	 wspinać	 się	 na	 skały	 i	 biegać	 po	 polach?	 Teraz	 miała	 na	 sobie gładką	 suknię	 z	 żółtego	 jedwabiu,	 elegancki	 strój	 jasnookiej	 kobiety,	 a	 jej	 starannie uczesane	 włosy	 były	 pofarbowane	 na	 czarno,	 by	 ukryć	 blond.	 Jej	 lewą	 dłoń	 skromnie ukrywał	rękaw.	Laral	wyglądała	jak	jasnooka.

Bogactwo	 Wistiowa	 –	 co	 z	 niego	 pozostało	 –	 przeszło	 na	 nią.	 A	 kiedy	 Roshone dostał	 władzę	 nad	 Paleniskiem,	 posiadłość	 i	 otaczające	 ją	 ziemie,	 arcyksiążę	 Sadeas jako	rekompensatę	dał	jej	posag.

–	Ty	–	powiedział	Rillir,	wskazując	na	Kala.	Mówił	z	gładkim,	miejskim	akcentem.

–	Bądź	tak	dobry	i	przynieś	nam	kolację.	Zjemy	ją	tutaj.

–	Nie	jestem	służącym.

–	I	co	z	tego?

Kal	zarumienił	się.

–	Jeśli	spodziewasz	się	napiwku	czy	nagrody	za	to,	że	przyniesiesz	mi	posiłek…

–	Ja	nie…	to	znaczy…	–	Kal	spojrzał	na	Laral.	–	Powiedz	mu,	Laral.

Odwróciła	wzrok.

–	Dalej,	chłopcze	–	powiedziała.	–	Zrób,	jak	ci	kazano.	Jesteśmy	głodni.

Kal	zagapił	się	na	nią	i	poczuł,	że	czerwieni	się	jeszcze	bardziej.

–	Ja…	nic	wam	nie	przyniosę!	–	wykrztusił.	–	Nie	zrobiłbym	tego,	choćbyście	dali

mi	wiele	kul.	Nie	jestem	chłopcem	na	posyłki,	tylko	chirurgiem.

–	A,	jesteś	synem	tamtego.

–	 Owszem	 –	 powiedział	 Kal,	 zaskoczony	 tym,	 jak	 dumny	 się	 czuł,

wypowiedziawszy	 te	 słowa.	 –	 Nie	 pozwolę	 się	 zastraszyć,	 Rillirze	 Roshone.	 Podobnie jak	mój	ojciec	nie	daje	się	zastraszyć	twojemu.

Tyle	tylko,	że	właśnie	dochodzą	do	porozumienia…

–	Ojciec	nie	wspominał,	że	jesteś	taki	zabawny	–	powiedział	Rillir,	opierając	się	o

ścianę.	Wydawał	się	dekadę	starszy	od	Kala,	nie	ledwie	dwa	lata.	–	Uważasz	więc	za

wstyd	 przyniesienie	 człowiekowi	 posiłku?	 Bycie	 chirurgiem	 czyni	 cię	 lepszym	 od pracujących	w	kuchni?

–	Nie.	To	po	prostu	nie	jest	moje	Powołanie.

–	To	jakie	jest	twoje	Powołanie?

–	Sprawiam,	że	chorzy	czują	się	lepiej.

–	 A	 jeśli	 nie	 zjem,	 czy	 się	 nie	 pochoruję?	 Nie	 mógłbyś	 więc	 uznać	 za	 swój obowiązek	upewnienie	się,	że	zostanę	nakarmiony?

Kal	zmarszczył	czoło.

–	Cóż…	to	coś	zupełnie	innego.

–	Uważam	to	za	bardzo	podobne.

–	Posłuchaj,	dlaczego	sam	nie	pójdziesz	po	jedzenie?

–	To	nie	moje	Powołanie.

–	To	jakie	jest	twoje	Powołanie?

–	 Jestem	 dziedzicem	 miasta	 –	 powiedział	 Rillir.	 –	 Moim	 obowiązkiem	 jest

kierowanie…	 upewnienie	 się,	 że	 zadania	 zostaną	 wykonane	 i	 że	 ludzie	 są	 zajęci użyteczną	pracą.	I	wobec	tego	przydzielam	ważne	zadania	bezczynnym	ciemnookim,	by stali	się	pożyteczni.

Kal	się	zawahał.	Wypełniała	go	złość.

–	 Widzisz,	 jak	 działa	 jego	 malutki	 umysł.	 –	 Rillir	 zwrócił	 się	 do	 Laral.	 –	 Jak dogasający	ogień,	spalający	resztki	paliwa	i	wypuszczający	dym.	I	popatrz	tylko,	jego twarz	robi	się	czerwona	od	gorąca.

–	Rillirze,	proszę	–	powiedziała	Laral,	kładąc	dłoń	na	jego	ramieniu.

Młodszy	Roshone	spojrzał	na	nią	i	przewrócił	oczami.

–	Czasami	jesteś	równie	prowincjonalna,	jak	mój	ojciec,	moja	droga.

Wyprostował	się	i	ze	zrezygnowaną	miną	poprowadził	ją	obok	alkowy	do	kuchni.

Kal	 usiadł	 tak	 ciężko,	 że	 niemal	 posiniaczył	 sobie	 nogi.	 Służący	 przyniósł	 mu jedzenie	 i	 postawił	 je	 na	 stole,	 ale	 ono	 jedynie	 przypomniało	 Kalowi,	 jak	 bardzo	 jest dziecinny.	Nie	zjadł	więc,	jedynie	na	nie	patrzył,	aż	w	końcu	do	kuchni	wszedł	ojciec.

Do	tego	czasu	Rillir	i	Laral	już	sobie	poszli.

Lirin	wszedł	do	alkowy	i	popatrzył	na	Kala.

–	Nic	nie	zjadłeś.

Chłopak	potrząsnął	głową.

–	A	powinieneś.	Było	za	darmo.	Chodź.

W	milczeniu	wyszli	z	rezydencji	w	mrok	nocy.	Czekał	na	nich	powóz	i	wkrótce	Kal

znów	 usiadł	 naprzeciwko	 ojca.	 Woźnica	 wspiął	 się	 na	 swoje	 miejsce,	 kołysząc pojazdem,	po	czym	trzasnął	biczem	i	konie	ruszyły.

–	Chcę	zostać	chirurgiem	–	powiedział	nagle	Kal.

Twarz	 ojca,	 ukryta	 w	 cieniu,	 była	 nieprzenikniona.	 Ale	 kiedy	 się	 odezwał,

wydawał	się	zdezorientowany.

–	Wiem	to,	synu.

–	Nie.	Chcę	być	chirurgiem.	Nie	chcę	uciec	i	zaciągnąć	się	do	wojska.

Milczenie	w	ciemnościach.

–	Zastanawiałeś	się	nad	tym?	–	spytał	Lirin.

–	 Tak	 –	 przyznał	 Kal.	 –	 To	 było	 dziecinne.	 Ale	 sam	 podjąłem	 decyzję,	 że	 chcę nauczyć	się	chirurgii.

–	Dlaczego?	Co	skłoniło	cię	do	zmiany?

–	 Muszę	 wiedzieć,	 jak	 oni	 myślą	 –	 odparł	 chłopak,	 wskazując	 głową	 w	 stronę rezydencji.	 –	 Uczą	 się,	 jak	 zaplatać	 słowa	 w	 węzły,	 a	 ja	 muszę	 być	 zdolny	 stawić	 im czoło	i	im	odpowiadać.	Nie	poddawać	się,	jak…	–	Zawahał	się.

–	Jak	ja	to	zrobiłem?	–	spytał	z	westchnieniem	Lirin.

Kal	zagryzł	wargę,	ale	musiał	zadać	to	pytanie.

–	 Ile	 kul	 zgodziłeś	 się	 mu	 oddać?	 Czy	 wciąż	 będę	 miał	 dość,	 by	 udać	 się	 do Kharbranthu?

–	Nic	mu	nie	dałem.

–	Ale…

–	Roshone	i	ja	rozmawialiśmy	przez	jakiś	czas,	kłócąc	się	o	kwotę.	Udałem,	że	się

zdenerwowałem,	i	wyszedłem.

–	Udałeś?	–	spytał	zdziwiony	Kal.

Ojciec	 pochylił	 się	 i	 zaczął	 szeptać,	 by	 woźnica	 ich	 nie	 podsłuchał.	 Podskoki	 i hałas	kół	na	kamieniach	sprawiały,	że	było	to	mało	prawdopodobne.

–	On	musi	wierzyć,	że	jestem	gotów	się	poddać.	W	dzisiejszym	spotkaniu	chodziło

o	 pozory	 desperacji.	 Z	 początku	 silny	 front,	 później	 frustracja,	 przez	 co	 pomyślał,	 że mnie	ma.	W	końcu	wycofanie	się.	Znów	mnie	zaprosi	za	kilka	miesięcy,	ale	wcześniej pozwoli	mi	się	„podenerwować”.

–	Ale	wtedy	też	się	nie	ugniesz?	–	wyszeptał	chłopak.

–	Nie.	Oddanie	mu	choćby	części	kul	sprawiłoby	tylko,	że	zapragnąłby	reszty.	Te

ziemie	nie	dają	już	takich	plonów	jak	kiedyś,	a	Roshone	jest	niemal	bankrutem	po	tym, jak	nie	powiodły	się	jego	intrygi.	Wciąż	nie	wiem,	który	z	panów	stoi	za	zesłaniem	go tutaj,	 by	 nas	 dręczył,	 choć	 żałuję,	 że	 nie	 mogę	 spędzić	 z	 nim	 kilku	 chwil	 w	 ciemnym pokoju…

Gwałtowność,	 z	 jaką	 Lirin	 wypowiedział	 te	 słowa,	 wstrząsnęła	 Kalem.	 Ojciec

nigdy	wcześniej	nie	zbliżył	się	tak	bardzo	do	groźby.

–	 Ale	 po	 co	 w	 ogóle	 przez	 to	 przechodzić?	 –	 wyszeptał	 Kal.	 –	 Powiedziałeś,	 że możemy	 nadal	 mu	 się	 opierać.	 Matka	 też	 tak	 uważa.	 Nie	 będziemy	 dobrze	 jeść,	 ale	 z głodu	też	nie	umrzemy.

Ojciec	nie	odpowiedział,	choć	wydawał	się	zatroskany.

–	 Musisz	 sprawić,	 żeby	 pomyślał,	 że	 się	 poddajemy	 –	 zauważył	 Kal.	 –	 Albo	 że jesteśmy	blisko.	Żeby	przestał	szukać	sposobów,	jak	nas	jeszcze	pognębić.	Żeby	skupił

się	na	zawarciu	porozumienia,	a	nie…

Chłopak	 zamarł.	 Zobaczył	 coś	 w	 oczach	 ojca.	 Coś	 przypominającego	 poczucie winy.	Nagle	wszystko	nabrało	sensu.	Zimnego,	straszliwego	sensu.

–	Ojcze	Burz	–	wyszeptał.	–	Rzeczywiście	ukradłeś	te	kule,	prawda?

Ojciec	zachował	milczenie,	ukryty	w	cieniu	w	starym	powozie.

–	 To	 dlatego	 byłeś	 tak	 napięty	 od	 śmierci	 Wistiowa	 –	 wyszeptał	 Kal.	 –	 Picie, zmartwienia…	Jesteś	złodziejem!	Jesteśmy	rodziną	złodzieja.

Powóz	skręcił	i	fioletowy	blask	Salasa	oświetlił	twarz	Lirina.	Pod	tym	kątem	nie

wydawał	 się	 wcale	 złowrogi	 –	 w	 rzeczy	 samej,	 robił	 wrażenie	 kruchego.	 Założył	 ręce na	piersi,	a	jego	oczy	odbijały	blask	księżyca.

–	W	ostatnich	dniach	Wistiow	nie	był	przytomny,	Kal	–	wyszeptał.	–	Wiedziałem,

że	 z	 jego	 śmiercią	 stracimy	 obietnicę	 małżeństwa.	 Laral	 nie	 osiągnęła	 dorosłości,	 a nowy	pan	miasta	nie	pozwoliłby	ciemnookiemu	przejąć	jej	posagu	przez	małżeństwo.

–	Dlatego	go	okradłeś?	–	Kal	poczuł,	że	się	kuli.

–	 Upewniłem	 się,	 że	 obietnice	 zostaną	 dotrzymane.	 Musiałem	 coś	 zrobić.	 Nie

mogłem	ufać	szczodrości	nowego	pana	miasta.	Co	było	mądre,	jak	widzisz.

Przez	ten	cały	czas	Kal	zakładał,	że	Roshone	prześladuje	ich	z	czystej	złośliwości

i	mściwości.	Ale	okazało	się,	że	był	usprawiedliwiony.

–	Nie	mogę	w	to	uwierzyć.

–	 Czy	 to	 tak	 wiele	 zmienia?	 –	 wyszeptał	 Lirin.	 Jego	 twarz	 w	 słabym	 blasku wydawała	się	udręczona.	–	Co	się	zmieniło?

–	Wszystko.

–	 A	 jednak	 nic.	 Roshone	 wciąż	 pragnie	 tych	 kul,	 a	 my	 nadal	 na	 nie	 zasługujemy.

Wistiow,	gdyby	był	w	pełni	świadomy,	oddałby	nam	je.	Jestem	tego	pewien.

–	Ale	nie	zrobił	tego.

–	Nie.

Wszystko	było	takie	samo,	a	jednak	inne.	Jeden	krok	i	świat	odwracał	się	do	góry

nogami.	Złoczyńca	stawał	się	bohaterem,	a	bohater	złoczyńcą.

–	 Nie…	 –	 odezwał	 się	 Kal	 –	 nie	 mogę	 zdecydować,	 czy	 to,	 co	 zrobiłeś,	 było niewiarygodnie	odważne,	czy	niewiarygodnie	niewłaściwe.

Lirin	westchnął.

–	Wiem,	jak	się	czujesz.	–	Cofnął	się.	–	Proszę,	nie	mów	Tienowi,	co	zrobiliśmy.	–

Co	zrobiliśmy.	Hesina	mu	pomogła.	–	Kiedy	będziesz	starszy,	zrozumiesz.

–	 Może	 –	 powiedział	 Kal,	 kręcąc	 głową.	 –	 Ale	 jedno	 się	 nie	 zmieniło.	 Chcę pojechać	do	Kharbranthu.

–	Nawet	dzięki	skradzionym	kulom?

–	Znajdę	sposób,	żeby	je	zwrócić.	Nie	Roshone’owi.	Laral.

–	Wkrótce	ona	też	będzie	Roshone.	Przed	końcem	roku	możemy	się	spodziewać	jej

zaręczyn	 z	 Rillirem.	 Roshone	 nie	 pozwoli	 się	 jej	 wyślizgnąć,	 skoro	 wypadł	 z	 łask	 w Kholinarze.	Jest	jedną	z	niewielu	szans,	jakie	ma	jego	syn	na	sojusz	z	dobrym	rodem.

Kal	poczuł	ściskanie	w	żołądku	na	wzmiankę	o	Laral.

–	Muszę	się	uczyć.	Może	mógłbym…

Mógłbym	 co?	 –	 pomyślał.	 Wrócić	 i	 przekonać	 ją,	 żeby	 porzuciła	 Rillira	 i	 wybrała mnie?	Absurd.

Nagle	spojrzał	na	ojca,	który	spuścił	głowę	i	wydawał	się	smutny.	Był	bohaterem.

I	złoczyńcą	też.	Ale	bohaterem	dla	rodziny.

–	 Nie	 powiem	 Tienowi	 –	 wyszeptał	 Kal.	 –	 I	 wykorzystam	 kule,	 żeby	 pojechać	 do Kharbranthu	i	się	uczyć.

Ojciec	podniósł	wzrok.

–	 Chcę	 się	 nauczyć,	 jak	 stawiać	 czoło	 jasnookim,	 jak	 ty	 –	 powiedział	 chłopak.	 –

Każdy	z	nich	może	zrobić	ze	mnie	głupca.	Chcę	się	nauczyć	mówić	tak	jak	oni,	myśleć

tak	jak	oni.

–	 Chcę,	 żebyś	 się	 uczył,	 byś	 mógł	 pomagać	 ludziom,	 synu.	 Nie	 po	 to,	 żebyś	 się odegrał	na	jasnookich.

–	Myślę,	że	uda	mi	się	i	jedno,	i	drugie.	Jeśli	będę	wystarczająco	bystry.

Lirin	prychnął.

–	Jesteś	bardzo	bystry,	synu.	Masz	w	sobie	dość	z	matki,	by	przegadać	jasnookich.

Uniwersytet	pokaże	ci	jak,	Kal.

–	 Chcę	 zacząć	 używać	 swojego	 pełnego	 imienia	 –	 odparł,	 zaskakując	 samego

siebie.	–	Kaladin.

To	było	męskie	imię.	Zawsze	mu	się	nie	podobało,	że	brzmi	jak	imię	jasnookiego.

Teraz	pasowało.

Nie	 był	 ciemnookim	 rolnikiem,	 ale	 nie	 był	 też	 jasnookim	 panem.	 Coś	 pomiędzy.

Kal	 był	 dzieckiem,	 które	 chciało	 zaciągnąć	 się	 do	 wojska,	 bo	 o	 tym	 właśnie	 marzyli inni	 chłopcy.	 Kaladin	 będzie	 mężczyzną,	 który	 nauczy	 się	 chirurgii	 i	 wszystkich zwyczajów	 jasnookich.	 A	 pewnego	 dnia	 wróci	 do	 tego	 miasteczka	 i	 udowodni Roshone’owi,	Rillirowi	i	samej	Laral,	że	mylili	się	co	do	niego.

–	Dobrze	–	powiedział	Lirin.	–	Kaladinie.



Zrodzeni	 z	 ciemności	 wciąż	 noszą	 jej	 piętno,	 plami	 ich	 ciała,	 podobnie	 jak	 ogień plami	ich	dusze.

Uważam	 Gashasha-syna-Navammisa	 za	 źródło	 godne	 zaufania,	 choć	 nie	 jestem

przekonana	 do	 tego	 tłumaczenia.	 Znaleźć	 oryginalny	 cytat	 w	 czternastej	 księdze

„Seld”	i	samodzielnie	go	przetłumaczyć?

Kaladin	unosił	się.

„Uporczywa

gorączka,

której

towarzyszą





zimne





poty





i

halucynacje.

Prawdopodobną	 przyczyną	 są	 zakażone	 rany.	 Oczyścić	 środkiem	 odkażającym,	 żeby odstraszyć	zgniłospreny.	Nawadniać	pacjenta”.

Był	znów	w	Palenisku	ze	swoją	rodziną.	Tyle	tylko,	że	był	dorosłym	mężczyzną.	I

już	do	nich	nie	pasował.	Ojciec	ciągle	pytał,	jak	to	się	stało.	Mówiłeś,	że	chcesz	zostać chirurgiem.	Chirurgiem..

„Połamane	 żebra.	 Wywołane	 urazem	 boku,	 pobiciem.	 Zabandażować	 klatkę

piersiową	i	powstrzymywać	pacjenta	przed	wysiłkiem”.

Od	 czasu	 do	 czasu	 otwierał	 oczy	 i	 widział	 ciemne	 pomieszczenie.	 Było	 zimne,	 o kamiennych	 ścianach,	 z	 wysokim	 sklepieniem.	 Inni	 ludzie	 leżeli	 w	 szeregach, przykryci	 kocami.	 Trupy.	 To	 były	 trupy.	 Magazyn,	 w	 którym	 czekały,	 wystawione	 na sprzedaż.	 Kto	 kupował	 trupy?	 Arcyksiążę	 Sadeas.	 On	 kupował	 trupy.	 Wciąż	 się poruszali,	 kiedy	 ich	 kupował,	 ale	 byli	 trupami.	 Głupcy	 nie	 chcieli	 tego	 przyjąć, udawali,	że	żyją.

„Rany	szarpane	na	twarzy,	ramionach	i	piersi.	Zewnętrzna	warstwa	skóry	zdarta

w	 wielu	 miejscach.	 Wywołane	 przez	 długotrwałe	 narażenie	 na	 wiatry	 arcyburzy.

Zabandażować	rany,	nałożyć	maść,	by	przyśpieszyć	odnowienie	skóry”.

Mijał	czas.	Mnóstwo.	Powinien	być	martwy.	Dlaczego	nie	był	martwy?	Chciał	się

położyć	i	na	to	pozwolić.

Ale	nie.	Nie.	Zawiódł	Tiena.	Zawiódł	Goshela.	Zawiódł	rodziców.	Zawiódł	Dalleta.

Drogiego	Dalleta.

Nie	zawiedzie	mostu	numer	cztery.	Nie!

„Wyziębienie,	 wywołane	 skrajnie	 niską	 temperaturą.	 Ogrzać	 pacjenta	 i	 skłonić go,	 by	 pozostał	 w	 pozycji	 siedzącej.	 Nie	 pozwolić	 mu	 usnąć.	 Jeśli	 przeżyje	 kilka godzin,	prawdopodobnie	nie	pozostaną	żadne	trwałe	skutki”.

Jeśli	przeżyje	kilka	godzin.

Mostowi	nie	mieli	przeżywać.

Dlaczego	 Lamaril	 to	 powiedział?	 Jaka	 armia	 zatrudniałaby	 ludzi,	 którzy	 mieli umrzeć?

Miał	 zbyt	 ograniczoną	 perspektywę.	 Musiał	 zrozumieć	 cele	 armii.	 Patrzył	 z

przerażeniem	na	przebieg	bitwy.	Co	narobił?

Musiał	wrócić	i	to	zmienić.	Ale	nie.	Był	ranny,	tak?	Krwawił	na	ziemi.	Był	jednym

z	powalonych	włóczników.	Był	mostowym	z	mostu	numer	dwa,	zdradzonym	przez	tych

głupców	z	czwartego,	którzy	rozproszyli	wszystkich	łuczników.

Jak	śmieli?	Jak	śmieli?

Jak	śmieli	przeżyć,	zabijając	mnie!

„Naciągnięte	 ścięgna,	 zerwane	 mięśnie,	 posiniaczone	 i	 popękane	 kości	 i

przejmujący	 ból	 wywołany	 przez	 skrajne	 warunki.	 Wszelkimi	 możliwymi	 sposobami zmusić	 do	 odpoczynku	 w	 łóżku.	 Poszukać	 dużych	 i	 utrzymujących	 się	 sińców	 lub bladości,	świadczących	o	krwotoku	wewnętrznym.	To	może	zagrażać	życiu.	Należy	być gotowym	do	operacji”.

Widział	 śmierciospreny.	 Miały	 wielkość	 pięści	 i	 były	 czarne,	 o	 wielu	 nogach	 i czerwonych	 oczach,	 które	 błyszczały.	 Pozostawiały	 ślady	 płonącego	 światła.	 Tłoczyły się	wokół	niego,	biegały	we	wszystkie	strony.	Ich	głosy	były	szeptami,	szeleszczącymi odgłosami	jak	rozrywany	papier.	Przerażały	go,	ale	nie	mógł	przed	nimi	uciec.	Ledwie się	poruszał.

Jedynie	 umierający	 widzieli	 śmierciospreny.	 Człowiek	 je	 widział	 i	 umierał.

Przeżywali	 bardzo	 nieliczni	 szczęściarze.	 Śmierciospreny	 wiedziały,	 kiedy	 zbliża	 się koniec.

„Pęcherze	 na	 palcach	 u	 rąk	 i	 nóg,	 wywołane	 przez	 odmrożenia.	 Koniecznie

nałożyć	środek	odkażający	na	wszystkie	pęcherze,	które	pękną.	Wspomagać	naturalne

zdrowienie	organizmu.	Trwałe	uszkodzenia	mało	prawdopodobne”.

Przed	śmierciosprenami	stała	mała	świetlista	figurka.	Nie	przezroczysta,	jak	się

wydawała	 wcześniej,	 ale	 z	 czystego	 białego	 światła.	 Ta	 delikatna	 kobieca	 twarz wydawała	się	teraz	szlachetniejsza,	bardziej	kanciasta,	jak	wojownik	z	zapomnianych czasów.	 Wcale	 nie	 dziecinna.	 Stała	 na	 straży	 na	 jego	 piersi,	 trzymając	 miecz	 ze światła.

Ten	blask	był	taki	czysty,	taki	słodki.	Wydawał	się	blaskiem	życia.	Jeśli	któryś	ze śmierciosprenów	zbytnio	się	zbliżył,	ruszała	do	ataku,	unosząc	świetliste	ostrze.

Światło	je	odpychało.

Ale	śmierciosprenów	było	dużo.	Coraz	więcej	za	każdym	razem,	kiedy	odzyskiwał

świadomość.

„Silne	halucynacje	wywołane	urazem	głowy.	Obserwować	pacjenta.	Nie	pozwalać

na	 spożycie	 alkoholu.	 Zmusić	 do	 odpoczynku.	 Podawać	 głębikorę,	 żeby	 zmniejszyć nacisk	 wewnątrz	 czaszki.	 W	 skrajnych	 przypadkach	 można	 wykorzystać	 ogniomech, ale	ostrożnie,	by	pacjent	nie	popadł	w	nałóg.

Jeśli	 leki	 nie	 wystarczą,	 niezbędna	 może	 być	 trepanacja	 czaszki,	 by	 zmniejszyć ciśnienie.

Zazwyczaj	śmiertelne”.

*

Teft	wszedł	do	koszar	około	południa.	Wejście	do	ciemnego	wnętrza	przypominało

wkroczenie	 do	 jaskini.	 Spojrzał	 w	 lewo,	 gdzie	 zazwyczaj	 spali	 pozostali	 ranni.

Wszyscy	 siedzieli	 w	 tej	 chwili	 na	 zewnątrz,	 ciesząc	 się	 słońcem.	 Cała	 piątka	 była	 w dobrym	stanie,	nawet	Leyten.

Teft	 minął	 szeregi	 zwiniętych	 koców	 po	 bokach	 sali	 i	 przeszedł	 na	 tyły,	 gdzie leżał	Kaladin.

Biedak,	 pomyślał	 Teft.	 Co	 gorsze,	 być	 śmiertelnie	 chorym,	 czy	 tkwić	 cały	 czas tutaj,	 z	 dala	 od	 światła?	 To	 było	 konieczne.	 Most	 numer	 cztery	 kroczył	 po	 cienkiej linie.	 Wolno	 im	 było	 odciąć	 Kaladina	 i	 jak	 na	 razie	 nikt	 nie	 zabronił	 im	 się	 o	 niego troszczyć.	Prawie	cała	armia	słyszała,	jak	Sadeas	oddaje	Kaladina	pod	osąd	Ojca	Burz.

Gaz	przyszedł,	żeby	zobaczyć	Kaladina,	po	czym	prychnął	z	rozbawieniem.	Pewnie

powiedział	przełożonym,	że	Kaladin	umrze.	Ludzie	z	takimi	ranami	długo	nie	żyli.

A	 jednak	 on	 się	 trzymał.	 Żołnierze	 robili	 wszystko,	 by	 choć	 na	 niego	 spojrzeć.

Jego	przetrwanie	było	niewiarygodne.	Ludzie	w	obozie	gadali.	Oddany	pod	osąd	Ojcu

Burz	 i	 ocalony.	 Cud.	 Sadeasowi	 się	 to	 nie	 spodoba.	 Ile	 czasu	 upłynie,	 nim	 jeden	 z jasnookich	postanowi	zdjąć	problem	z	barków	swojego	oświeconego?	Sadeas	nie	mógł

podjąć	 otwartych	 działań,	 jeśli	 nie	 chciał	 stracić	 wiarygodności,	 ale	 trucizna	 lub uduszenie	po	cichu	mogły	oszczędzić	wstydu.

Dlatego	most	numer	cztery	trzymał	Kaladina	z	dala	od	spojrzeń.	I	zawsze	kogoś	z

nim	zostawiali.	Zawsze.

Burzowy	człowiek,	pomyślał	Teft,	klękając	obok	gorączkującego	pacjenta	leżącego

pod	 pomiętym	 kocem.	 Miał	 zamknięte	 oczy,	 spoconą	 twarz	 i	 ciało	 obwiązane

przerażającą	 liczbą	 bandaży.	 Większość	 plamiła	 czerwień.	 Nie	 mieli	 środków,	 by często	je	zmieniać.

Straż	pełnił	Blizna.	Niski	mężczyzna	o	ostrych	rysach	siedział	u	stóp	Kaladina.

–	Co	z	nim?	–	spytał	Teft.

–	 Wydaje	 się,	 że	 mu	 się	 pogarsza,	 Teft	 –	 odparł	 cicho	 Blizna.	 –	 Mamrocze	 o ciemnych	kształtach,	rzuca	się	i	każe	im	się	cofnąć.	Otworzył	oczy.	Nie	wydaje	mi	się, żeby	mnie	widział,	ale	coś	zobaczył,	przysięgam.

Śmierciospreny,	pomyślał	Teft,	czując	dreszcz.	Niech	nas	Kelek	chroni.

–	Teraz	moja	kolej	–	powiedział,	siadając.	–	Ty	idź	coś	zjeść.

Blizna	 wstał.	 Wydawał	 się	 blady.	 Inni	 podupadliby	 na	 duchu,	 gdyby	 Kaladin przeżył	 arcyburzę,	 lecz	 umarł	 od	 ran.	 Blizna	 wyszedł,	 powłócząc	 nogami,	 z opuszczonymi	ramionami.

Teft	 przez	 dłuższy	 czas	 przyglądał	 się	 Kaladinowi,	 próbując	 zebrać	 myśli,

zrozumieć	uczucia.

–	 Dlaczego	 teraz?	 –	 wyszeptał.	 –	 Dlaczego	 tutaj?	 Po	 tym,	 jak	 tak	 wielu

obserwowało	i	czekało,	ty	przybywasz	tutaj?

Ależ	oczywiście,	Teft	się	pośpieszył.	Nie	miał	pewności,	jedynie	przypuszczenia	i

nadzieje.	 Nie,	 nie	 nadzieje	 –	 obawy.	 Odrzucił	 Wyobrażaczy.	 A	 jednak	 oto	 był.	 Sięgnął

do	 kieszeni	 i	 wyjął	 trzy	 niewielkie	 diamentowe	 kule.	 Minęło	 bardzo	 wiele	 czasu,	 od kiedy	oszczędził	cokolwiek	ze	swojego	żołdu,	ale	te	zachował,	rozmyślając	i	martwiąc się.	W	jego	dłoni	emanowały	Burzowym	Światłem.

Czy	naprawdę	chciał	wiedzieć?

Zaciskając	 zęby,	 Teft	 zbliżył	 się	 do	 Kaladina,	 spoglądając	 na	 nieprzytomnego mężczyznę.

–	 Sukinsynu	 –	 wyszeptał.	 –	 Burzowy	 sukinsynu.	 Bierzesz	 bandę	 wisielców	 i

podnosisz	 ich	 na	 tyle,	 by	 odetchnęli.	 A	 teraz	 ich	 zostawisz?	 Nie	 pozwolę	 na	 to, słyszysz?	Nie	pozwolę.

Wcisnął	 kule	 w	 dłoń	 Kaladina,	 zaciskając	 bezwładne	 palce	 wokół	 nich,	 po	 czym położył	 dłoń	 na	 brzuchu	 mężczyzny.	 Następnie	 usiadł	 na	 piętach.	 Co	 się	 wydarzy?

Wyobrażacze	 mieli	 jedynie	 opowieści	 i	 legendy.	 Bajki	 głupców,	 jak	 nazywał	 je	 Teft.

Próżne	marzenia.

Czekał.	 Oczywiście,	 nic	 się	 nie	 stało.	 Jesteś	 takim	 samym	 głupcem,	 jak	 wszyscy, Teft,	powiedział	sobie.	Sięgnął	do	dłoni	Kaladina.	Za	te	kule	mógłby	się	napić.

Kaladin	nagle	sapnął	i	zaczerpnął	tchu.

Blask	w	jego	dłoni	osłabł.

Teft	 znieruchomiał,	 otworzył	 szerzej	 oczy.	 Z	 ciała	 Kaladina	 zaczęły	 unosić	 się strużki	 Światła.	 Otaczał	 go	 słaby,	 ale	 charakterystyczny	 biały	 blask	 Burzowego Światła.	Zupełnie	jakby	został	nagle	skąpany	w	gorącu	i	jego	skóra	parowała.

Oczy	 Kaladina	 otworzyły	 się	 i	 z	 nich	 również	 popłynęło	 światło,	 lekko

zabarwione	na	żółto.	Ponownie	sapnął	i	strużki	zaczęły	zwijać	się	wokół	odsłoniętych ran	na	jego	piersi.	Kilka	z	nich	się	zasklepiło.

I	 wszystko	 zniknęło,	 gdy	 Światło	 niedużych	 odłamków	 zostało	 wykorzystane.

Kaladin	 zamknął	 oczy	 i	 rozluźnił	 się.	 Wciąż	 miał	 paskudne	 rany,	 wciąż	 gorączkował, ale	 jego	 skóra	 nabrała	 zdrowszego	 odcienia.	 Czerwona	 opuchlizna	 wokół	 niektórych ran	zmniejszyła	się.

–	Mój	Boże	–	powiedział	Teft	i	zorientował	się,	że	drży.	–	Wszechmocny,	zrzucony	z

niebios,	by	zamieszkać	w	naszych	sercach…	To	prawda.

Opuścił	 głowę	 na	 kamienną	 posadzkę,	 mocno	 zacisnął	 powieki.	 Z	 kącików	 jego oczu	płynęły	łzy.

Dlaczego	teraz?	Dlaczego	tutaj?

I,	na	niebiosa,	dlaczego	ja?

Klęczał	 przez	 sto	 uderzeń	 serca,	 licząc,	 rozmyślając,	 martwiąc	 się.	 W	 końcu	 się podniósł	 i	 wyjął	 kule	 –	 teraz	 bure	 –	 z	 dłoni	 Kaladina.	 Musiał	 wymienić	 je	 na	 kule	 ze Światłem.	Wtedy	mógłby	wrócić,	by	Kaladin	również	i	je	opróżnił.

Musiał	 być	 ostrożny.	 Kilka	 kul	 dziennie,	 ale	 nie	 za	 dużo.	 Gdyby	 chłopak

wyzdrowiał	zbyt	szybko,	wzbudziłoby	to	zbyt	wielkie	zainteresowanie.

I	muszę	powiedzieć	Wyobrażaczom,	pomyślał.	Muszę…

Wyobrażaczy	 nie	 było.	 Zginęli.	 Jeśli	 byli	 inni,	 nie	 miał	 pojęcia,	 gdzie	 ich odnaleźć.

Komu	 mógł	 powiedzieć?	 Kto	 by	 mu	 uwierzył?	 Sam	 Kaladin	 pewnie	 nie	 rozumiał, co	robi.

Lepiej	 zachować	 milczenie,	 przynajmniej	 do	 chwili,	 kiedy	 wymyśli,	 co	 z	 tym zrobić.



W	 ciągu	 jednego	 uderzenia	 serca	 Alezarv	 znalazł	 się	 tam,	 pokonując	 odległość, której	przejście	pieszo	zajęłoby	ponad	cztery	miesiące.

Kolejna	ludowe	podanie,	zapisane	przez	Calinam	w	„Pośród	ciemnookich”.	Strona

102.	 W	 tych	 podaniach	 przewijają	 się	 opowieści	 o	 natychmiastowych	 podróżach	 i Bramach	Przysięgi.

Dłoń	 Shallan	 przesuwała	 się	 po	 stole	 kreślarskim,	 jakby	 poruszała	 się	 z	 własnej woli,	 drapiąc,	 szkicując,	 rozmazując.	 Najpierw	 grube	 linie,	 niczym	 ślady	 krwi pozostawione	 przez	 kciuk	 przeciągnięty	 po	 szorstkim	 granicie.	 Drobniutkie	 linie	 jak zadrapania	szpilką.

Siedziała	 w	 swoim	 malutkim	 kamiennym	 pokoiku	 w	 Konklawe.	 Żadnych	 okien,

żadnych	 ozdób	 na	 granitowych	 ścianach.	 Jedynie	 łóżko,	 jej	 skrzynia,	 stolik	 nocny	 i niewielkie	biurko,	które	pełniło	również	funkcję	stołu	kreślarskiego.

Pojedynczy	 rubinowy	 broam	 rzucał	 krwawy	 blask	 na	 jej	 szkic.	 Zazwyczaj,	 by stworzyć	 pełen	 życia	 rysunek	 musiała	 świadomie	 zapamiętać	 scenę.	 Mrugnięcie, zamrażające	 świat,	 odciskające	 go	 w	 jej	 umyśle.	 Nie	 zrobiła	 tego,	 kiedy	 Jasnah unicestwiała	złodziei.	Zmroziło	ją	przerażenie,	a	być	może	chorobliwa	fascynacja.

Mimo	 to	 widziała	 każdą	 z	 tych	 scen	 w	 swoim	 umyśle	 nie	 mniej	 dokładnie,	 niż gdyby	 je	 świadomie	 zapamiętała.	 I	 te	 wspomnienia	 nie	 zniknęły	 w	 chwili,	 kiedy	 je narysowała.	Nie	mogła	się	ich	pozbyć.	Te	śmierci	zostały	wypalone	w	jej	wnętrzu.

Cofnęła	 się	 od	 stołu.	 Jej	 dłoń	 drżała,	 a	 spoczywający	 przed	 nią	 rysunek	 był

dokładnym	 przedstawieniem	 dusznego	 nocnego	 krajobrazu,	 ściśniętego	 między

ścianami	 uliczki,	 z	 udręczoną	 ognistą	 postacią	 wznoszącą	 się	 do	 nieba.	 W	 tamtej chwili	 jego	 twarz	 wciąż	 zachowała	 kształt,	 cieniste	 oczy	 i	 płonące	 usta	 były	 szeroko otwarte.	 Jasnah	 unosiła	 dłoń	 w	 stronę	 postaci,	 jakby	 się	 przed	 nią	 osłaniała	 albo oddawała	jej	cześć.

Shallan	 uniosła	 poplamione	 węglem	 palce	 do	 piersi,	 wpatrując	 się	 w	 swoje

dzieło.	 Był	 to	 jeden	 z	 dziesiątków	 rysunków,	 jakie	 wykonała	 w	 ciągu	 ostatnich	 kilku dni.	Mężczyzna	przeobrażony	w	ogień,	drugi	zamrożony	w	kryształ,	dwaj	przemienieni w	 dym.	 Z	 tych	 dwóch	 tylko	 jednego	 mogła	 narysować	 dokładnie	 –	 była	 zwrócona twarzą	 w	 stronę	 wylotu	 uliczki.	 Jej	 rysunki	 czwartego	 mężczyzny	 przedstawiały unoszący	się	dym	i	ubrania	już	leżące	na	ziemi.

Czuła	się	winna,	że	nie	potrafi	udokumentować	jego	śmierci.	I	czuła	się	głupio	z

powodu	tej	winy.

Logika	 nie	 potępiała	 Jasnah.	 Tak,	 księżniczka	 świadomie	 postawiła	 się	 w

niebezpiecznej	 sytuacji,	 ale	 ten	 fakt	 nie	 zdejmował	 odpowiedzialności	 z	 tych,	 którzy podjęli	decyzję,	by	zrobić	jej	krzywdę.	Postępowanie	mężczyzn	było	naganne.	Shallan poświęciła	 te	 dni	 na	 lekturę	 dzieł	 filozoficznych	 i	 większość	 systemów	 etycznych uwalniała	księżniczkę	od	winy.

Ale	 Shallan	 tam	 była.	 Patrzyła,	 jak	 mężczyźni	 umierają.	 Widziała	 grozę	 w	 ich oczach	i	czuła	się	koszmarnie.	Nie	było	innej	drogi?

Zabić	albo	zostać	zabitym.	To	Filozofia	Surowości.	Oczyszczała	Jasnah.

Działania	 nie	 są	 złe.	 Zamiary	 mogą	 być	 złe,	 a	 zamiarem	 księżniczki	 było

powstrzymanie	 mężczyzn	 przed	 krzywdzeniem	 innych.	 To	 Filozofia	 Celu.	 Wychwalała Jasnah.

Moralność	 jest	 odrębna	 od	 ludzkich	 ideałów.	 Istnieje	 gdzieś	 w	 pełni,	 a

śmiertelnicy	 mogą	 do	 niej	 aspirować,	 choć	 nigdy	 jej	 naprawdę	 nie	 pojmą.	 Filozofia Ideałów.	Utrzymywała,	że	usuwanie	zła	jest	w	ostatecznym	rozliczeniu	moralne,	więc, niszcząc	złych	mężczyzn,	Jasnah	była	usprawiedliwiona.

Środki	 należy	 rozważać	 w	 kontekście	 celu.	 Jeśli	 cel	 jest	 wartościowy,	 wówczas podjęte	 kroki	 są	 wartościowe,	 nawet	 jeśli	 niektóre	 z	 nich	 same	 w	 sobie	 są	 naganne.

Filozofia	Aspiracji.	Ona	przede	wszystkim	uznawała	działania	Jasnah	za	etyczne.

Shallan	 zdjęła	 arkusz	 ze	 stołu	 i	 rzuciła	 go	 obok	 innych	 leżących	 na	 łóżku.	 Jej palce	znów	się	poruszyły,	ściskając	węgiel	i	rozpoczynając	kreślenie	nowego	rysunku na	czystym	arkuszu	przymocowanym	na	stole.

Kradzież	 dręczyła	 ją	 na	 równi	 z	 zabójstwem.	 Jak	 na	 ironię,	 polecenie	 Jasnah,	 by studiować	filozofię	moralności,	zmusiło	Shallan	do	rozważenia	własnych,	straszliwych czynów.	 Przybyła	 do	 Kharbranthu,	 by	 ukraść	 fabrial,	 a	 następnie	 wykorzystać	 go	 do uratowania	 braci	 i	 rodu	 przed	 potężnymi	 długami	 i	 upadkiem.	 Jednak	 ostatecznie	 to nie	dlatego	Shallan	ukradła	Dusznik.	Wzięła	go,	bo	była	zła	na	Jasnah.

Jeśli	 zamiary	 były	 ważniejsze	 od	 działań,	 to	 musiała	 potępić	 samą	 siebie.	 Być może	 Filozofia	 Aspiracji,	 która	 utrzymywała,	 że	 cele	 są	 ważniejsze	 od	 kroków podjętych,	 by	 je	 osiągnąć,	 zgodziłaby	 się	 z	 nią,	 ale	 tę	 właśnie	 filozofię	 uznała	 za najbardziej	nie	do	przyjęcia.	Shallan	siedziała	i	rysowała,	potępiając	Jasnah.	Ale	to	ona zdradziła	 kobietę,	 która	 jej	 zaufała	 i	 ją	 przyjęła.	 Teraz	 miała	 zamiar	 dopuścić	 się herezji,	używając	Dusznika,	choć	nie	była	żarliwcem.

Sam	 Dusznik	 leżał	 ukryty	 w	 skrzyni	 Shallan.	 Trzy	 dni,	 a	 Jasnah	 ani	 słowem	 nie wspomniała	 o	 zniknięciu.	 Codziennie	 zakładała	 imitację.	 Nic	 nie	 mówiła,	 nie zachowywała	się	inaczej.	Może	nie	próbowała	Dusznikowania.	Da	Wszechmocny,	że	nie wyjdzie	 i	 nie	 wystawi	 się	 po	 raz	 kolejny	 na	 niebezpieczeństwo,	 spodziewając	 się,	 że będzie	mogła	wykorzystać	fabrial,	by	zabić	napastników.

Oczywiście,	 pozostała	 jeszcze	 jedna	 kwestia	 związana	 z	 tamtą	 nocą,	 nad	 którą Shallan	musiała	się	zastanowić.	Nosiła	ukrytą	broń,	której	nie	wykorzystała.	Czuła	się głupio,	że	nawet	nie	pomyślała	o	wyjęciu	jej	tamtej	nocy.	Ale	nie	była	przyzwyczajona do…

Shallan	 znieruchomiała,	 gdyż	 dopiero	 w	 tej	 chwili	 zorientowała	 się,	 co	 rysuje.

Nie	kolejną	scenę	z	uliczki,	ale	pełną	przepychu	komnatę	wyłożoną	grubym,	ozdobnym

dywanem,	 z	 mieczami	 wiszącymi	 na	 ścianach.	 Długi	 stół	 jadalny	 zastawiony

niedojedzonym	posiłkiem.

I	martwego	mężczyznę	w	eleganckim	stroju,	leżącego	na	brzuchu,	w	kałuży	krwi.

Odskoczyła,	odrzuciła	węgiel	i	zmięła	papier.	Trzęsąc	się,	podeszła	do	łóżka	i	usiadła pośród	 rysunków.	 Upuściwszy	 zmięty	 arkusz,	 uniosła	 palce	 do	 czoła	 i	 poczuła	 na	 nim zimny	pot.

Coś	było	nie	tak	z	nią	i	jej	rysunkami.

Musiała	 się	 wydostać.	 Uciec	 przed	 śmiercią,	 filozofią	 i	 pytaniami.	 Wstała	 i pośpiesznie	weszła	do	głównej	komnaty	apartamentu	Jasnah.	Księżniczki	nie	było,	jak zwykle	 prowadziła	 badania.	 Nie	 zażądała,	 by	 Shallan	 przyszła	 tego	 dnia	 do	 Zasłony.

Czy	zorientowała	się,	że	jej	podopieczna	potrzebuje	trochę	czasu	na	zastanowienie?	A może	podejrzewała	Shallan	o	kradzież	Dusznika	i	już	jej	nie	ufała?

Shallan	 przeszła	 przez	 pokój.	 Znajdowały	 się	 w	 nim	 jedynie	 najbardziej

podstawowe	 meble	 dostarczone	 przez	 króla	 Taravangiana.	 Otworzyła	 drzwi	 na

korytarz	i	niemal	wpadła	na	panią-sługę,	która	właśnie	unosiła	dłoń,	by	zapukać.

Kobieta	drgnęła,	a	Shallan	krzyknęła.

–	 Jasności	 –	 powiedziała	 kobieta,	 kłaniając	 się.	 –	 Przepraszam.	 Ale	 jedna	 z waszych	łączotrzcin	miga.	–	Uniosła	trzcinę	z	umieszczonym	z	boku	małym	migającym rubinem.

Shallan	oddychała	powoli,	próbując	uspokoić	bicie	serca.

–	Dziękuję	–	powiedziała.

Podobnie	 jak	 Jasnah,	 zostawiała	 łączotrzciny	 pod	 opieką	 służących,	 ponieważ często	opuszczała	pokoje	i	z	łatwością	przegapiłaby	próbę	kontaktu.

Wciąż	 wytrącona	 z	 równowagi,	 miała	 ochotę	 zostawić	 trzcinę	 i	 ruszyć	 dalej	 w drogę.	 Jednak	 musiała	 porozmawiać	 z	 braćmi,	 szczególnie	 Nan	 Balatem,	 a	 jego	 nie było	w	domu,	kiedy	ostatnio	się	odzywała.	Wzięła	łączotrzcinę	i	zamknęła	drzwi.	Nie odważyła	 się	 wrócić	 do	 swojej	 komnaty,	 pełnej	 rysunków,	 które	 ją	 oskarżały,	 ale	 w głównym	 pomieszczeniu	 też	 był	 stół	 do	 łączotrzciny.	 Usiadła	 przy	 nim	 i	 przekręciła rubin.

„Shallan?”	 –	 napisała	 trzcina.	 „Wygodnie	 ci?”.	 To	 było	 hasło,	 mające	 ją	 upewnić, że	po	drugiej	stronie	rzeczywiście	siedzi	Nan	Balat	–	a	przynajmniej	jego	narzeczona.

„Plecy	mnie	bolą,	a	nadgarstek	swędzi”,	odpisała,	podając	stosowny	odzew.

„Bardzo	 przepraszam,	 że	 przegapiłem	 wcześniejsze	 próby	 kontaktu”,	 przekazał

Nan	 Balat.	 „Musiałem	 wziąć	 udział	 w	 uczcie	 w	 imieniu	 ojca.	 U	 Sur	 Kamara,	 więc	 nie mogłem	tego	przegapić,	mimo	dnia	drogi	w	każdą	stronę”.

„Nic	się	nie	stało”,	napisała	Shallan.	„Mam	przedmiot”.

Trzcina	 nie	 poruszała	 się	 przez	 dłuższą	 chwilę.	 W	 końcu	 pośpiesznie	 napisała „Chwała	Heroldom.	Och,	Shallan.	Zrobiłaś	to!	Wracasz	do	nas?	Jak	możesz	korzystać	z łączotrzciny	na	oceanie?	Jesteś	w	porcie?”.

„Nie	wyjechałam”,	odpisała.

„Co?	Dlaczego?”.

„Ponieważ	 to	 by	 było	 podejrzane”,	 napisała.	 „Zastanów	 się,	 Nan	 Balat.	 Jeśli Jasnah	użyje	przedmiotu	i	odkryje,	że	jest	popsuty,	nie	musi	od	razu	uznać,	że	została oszukana.	To	się	zmieni,	jeśli	nagle	i	niespodziewanie	wyjadę	do	domu.

Muszę	zaczekać,	aż	dokona	tego	odkrycia,	i	dowiedzieć	się,	co	wtedy	zrobi.	Jeśli

zorientuje	się,	że	jej	fabrial	został	zastąpiony	imitacją,	mogę	skierować	jej	podejrzenia na	innych	winnych.	Już	i	tak	podejrzliwie	odnosi	się	do	żarliwców.	Jeśli	jednak	założy, że	jej	fabrial	się	popsuł,	będę	wiedziała,	że	jesteśmy	wolni”.

Przekręciła	klejnot,	odstawiając	trzcinę	na	miejsce.

Nadeszło	 pytanie,	 którego	 się	 spodziewała.	 „A	 jeśli	 natychmiast	 założy,	 że	 ty	 to zrobiłaś?	 Shallan,	 jeśli	 nie	 uda	 ci	 się	 skierować	 jej	 podejrzeń	 na	 inny	 cel?	 A	 jeśli zażąda	przeszukania	twoich	komnat	i	znajdą	skrytkę?”.

Podniosła	 trzcinę.	 „I	 tak	 lepiej,	 żebym	 tu	 była”,	 napisała.	 „Balacie,	 dużo	 się dowiedziałam	 o	 Jasnah	 Kholin.	 Jest	 niewiarygodnie	 skupiona	 i	 zdeterminowana.	 Nie pozwoli	mi	uciec,	jeśli	uzna,	że	ją	obrabowałam.	Wytropi	mnie	i	wykorzysta	wszystkie swoje	 środki,	 żeby	 mnie	 ukarać.	 W	 ciągu	 kilku	 dni	 w	 naszej	 posiadłości	 pojawi	 się nasz	 król	 wraz	 z	 arcyksiążętami,	 żądając	 zwrotu	 fabriala.	 Ojcze	 Burz!	 Założę	 się,	 że Jasnah	 ma	 kontakty	 w	 Jah	 Keved,	 do	 których	 dotrze	 przed	 moim	 powrotem.

Zostałabym	aresztowana	tuż	po	przybiciu	do	brzegu.

Naszą	 jedyną	 nadzieją	 jest	 oszukanie	 jej.	 Jeśli	 to	 się	 nie	 uda,	 lepiej,	 żebym	 była tutaj	i	przyjęła	na	siebie	jej	gniew.	Pewnie	zabrałaby	Dusznik	i	wypędziła	mnie.	Jeśli jednak	zmusimy	ją	do	wysiłku	gonienia	za	mną…	Bywa	naprawdę	bezlitosna,	Balacie.

To	nie	byłoby	dla	nas	dobre”.

Długo	 czekała	 na	 odpowiedź.	 „Od	 kiedy	 jesteś	 tak	 dobra	 z	 logiki,	 maleńka?”	 – napisał	 w	 końcu.	 „Widzę,	 że	 to	 przemyślałaś.	 A	 w	 każdym	 razie	 lepiej	 niż	 ja.	 Ale, Shallan,	kończy	nam	się	czas”.

„Wiem.	Powiedziałeś,	że	wytrzymacie	jeszcze	kilka	miesięcy.	Proszę	was	o	to.	Daj

mi	przynajmniej	dwa	albo	trzy	tygodnie,	żebym	zorientowała	się,	co	zrobi	Jasnah.	Poza tym,	 kiedy	 tu	 jestem,	 mogę	 zorientować	 się,	 jak	 to	 działa.	 Nie	 znalazłam	 jeszcze żadnych	wskazówek	w	księgach,	ale	jest	ich	tu	tak	wiele,	może	po	prostu	nie	trafiłam jeszcze	na	właściwą”.

„Dobrze”,	odpisał.	„Kilka	tygodni.	Bądź	ostrożna,	maleńka.	Mężczyźni,	którzy	dali

ojcu	fabrial,	znów	złożyli	wizytę.	Pytali	o	ciebie.	Martwię	się	nimi.	Bardziej	nawet	niż finansami.	Głęboko	mnie	niepokoją.	Żegnaj”.

„Żegnaj”,	odpisała.

Jak	 na	 razie	 księżniczka	 w	 żaden	 sposób	 nie	 zareagowała.	 Nawet	 słowem	 nie wspomniała	o	Duszniku.	Shallan	denerwowała	się.	Chciała,	by	Jasnah	coś	powiedziała.

Czekanie	 było	 nieznośne.	 Każdego	 dnia,	 kiedy	 siedziała	 ze	 starszą	 kobietą,	 czuła ściskanie	w	żołądku	aż	do	mdłości.	Przynajmniej	–	biorąc	pod	uwagę	zabójstwo	sprzed kilku	dni	–	Shallan	miała	bardzo	dobre	usprawiedliwienie	dla	swojego	niepokoju.

Chłodna	logika.	Jasnah	byłaby	z	niej	dumna.

Rozległo	się	pukanie	do	drzwi.	Shallan	pośpiesznie	zebrała	zapis	rozmowy,	którą

prowadziła	 z	 Nan	 Balatem,	 i	 spaliła	 papier	 w	 kominku.	 Chwilę	 później	 do	 środka weszła	 pałacowa	 pokojówka,	 niosąca	 na	 ręku	 koszyk.	 Uśmiechnęła	 się	 do	 Shallan.

Nadszedł	czas	codziennego	sprzątania.

Na	widok	kobiety	Shallan	poczuła	nagły	atak	niewyjaśnionej	paniki.	Nie	znała	tej

pokojówki.	A	jeśli	Jasnah	przysłała	kogoś,	żeby	przeszukał	pokój	Shallan?	Może	już	to zrobiła?	Dziewczyna	skinęła	służącej	i	–	dla	uspokojenia	–	weszła	do	swojej	komnaty	i zamknęła	 drzwi.	 Podbiegła	 do	 skrzyni	 i	 sprawdziła	 skrytkę.	 Fabrial	 był	 na	 swoim miejscu.	 Podniosła	 go	 i	 przyjrzała	 mu	 się	 uważnie.	 Czy	 zauważyłaby,	 gdyby	 Jasnah jakimś	sposobem	zamieniła	go	z	powrotem?

Głupia	 jesteś,	 powiedziała	 sobie.	 Jasnah	 jest	 subtelna,	 ale	 nie	 aż	 tak.	 Mimo	 to wcisnęła	Dusznik	do	bezpiecznej	sakiewki.	Czuła	się	lepiej	ze	świadomością,	że	ma	go przy	sobie,	kiedy	służąca	sprząta	jej	pokój.	Poza	tym,	bezpieczna	sakiewka	mogła	być lepszą	kryjówką	niż	skrzynia.

Zgodnie	 z	 tradycją	 bezpieczne	 sakiewki	 były	 miejscem,	 w	 którym	 kobiety

przechowywały	 przedmioty	 o	 charakterze	 intymnym	 lub	 wielkiej	 wagi.	 Przeszukanie sakiewki	równałoby	się	z	rewizją	osobistą	–	a	biorąc	pod	uwagę	pozycję	Shallan,	jedno i	 drugie	 byłoby	 nie	 do	 pomyślenia,	 jeśli	 nie	 była	 w	 sposób	 oczywisty	 zamieszana	 w przestępstwo.	Księżniczka	pewnie	mogłaby	to	wymusić.	Ale	jeśli	mogła	tego	dokonać, to	 mogła	 również	 zażądać	 przeszukania	 pokoju	 Shallan,	 a	 skrzynia	 zostałaby potraktowana	 ze	 szczególną	 uwagą.	 Tak	 naprawdę,	 gdyby	 Jasnah	 zaczęła	 ją

podejrzewać,	 dziewczyna	 nie	 miałaby	 gdzie	 ukryć	 fabriala.	 Dlatego	 też	 bezpieczna sakiewka	nie	była	gorszym	miejscem	od	innych.

Zebrała	 rysunki	 i	 ułożyła	 je	 wierzchem	 do	 dołu	 na	 biurku,	 próbując	 na	 nie	 nie patrzeć.	 Nie	 chciała,	 by	 służąca	 je	 zobaczyła.	 W	 końcu	 wyszła,	 zabierając	 teczkę.

Czuła,	że	musi	wyjść	na	zewnątrz	i	choć	na	chwilę	się	wyrwać.	Narysować	coś	innego

niż	śmierć	i	morderstwo.	Rozmowa	z	Nan	Balatem	zdenerwowała	ją	jeszcze	bardziej.

–	Jasności?	–	odezwała	się	służąca.

Shallan	zamarła,	ale	kobieta	uniosła	koszyk.

–	To	zostawiono	dla	was	u	panów-sług.

Przyjęła	 go	 z	 wahaniem	 i	 zajrzała	 do	 środka.	 Chleb	 i	 dżem.	 Na	 kartce

przywiązanej	do	jednego	ze	słoików	napisano:	„Dżem	z	niebiestnika.	Jeśli	Ci	smakuje, to	znaczy,	że	jesteś	tajemnicza,	skryta	i	pełna	namysłu”.	Podpisał	się	Kabsal.

Shallan	 zawiesiła	 koszyk	 na	 łokciu	 bezpiecznej	 ręki.	 Kabsal.	 Może	 powinna	 go znaleźć.	Zawsze	czuła	się	lepiej,	kiedy	z	nim	porozmawiała.

Ale	 nie.	 Miała	 wyjechać,	 nie	 mogła	 ciągle	 go	 oszukiwać,	 ani	 siebie	 też.	 Bała	 się tego,	 w	 jaką	 stronę	 szedł	 ich	 związek.	 Miast	 tego	 ruszyła	 do	 głównej	 jaskini,	 a następnie	 do	 wyjścia	 z	 Konklawe.	 Wyszła	 na	 słońce	 i	 odetchnęła	 głęboko,	 wpatrując się	w	niebo,	podczas	gdy	służący	rozstępowali	się	wokół	niej,	wchodząc	do	Konklawe	i je	opuszczając.	Przyciskała	teczkę,	czując	chłodny	wiatr	na	policzkach	i	kontrastujące z	nim	ciepło	słońca	na	włosach	i	czole.

Tak	 naprawdę	 najbardziej	 niepokoiło	 ją,	 że	 Jasnah	 miała	 rację.	 Świat	 prostych odpowiedzi	był	głupim,	dziecinnym	miejscem.	Uporczywie	trzymała	się	nadziei,	że	uda jej	 się	 znaleźć	 prawdę	 i	 wykorzystać	 ją,	 by	 wyjaśnić	 –	 może	 usprawiedliwić	 –	 to,	 co zrobiła	 w	 Jah	 Keved.	 Ale	 jeśli	 istniało	 coś	 takiego	 jak	 prawda,	 było	 bardziej skomplikowane	i	mętne,	niż	zakładała.

Niektóre	 problemy	 nie	 miały	 dobrych	 rozwiązań.	 Jedynie	 mnóstwo	 złych.	 Mogła wybrać	źródło	poczucia	winy,	ale	nie	mogła	się	jej	całkowicie	pozbyć.

*

Dwie	 godziny	 –	 i	 dwadzieścia	 szybkich	 szkiców	 –	 później,	 Shallan	 poczuła	 się	 o wiele	bardziej	rozluźniona.

Siedziała	 w	 pałacowych	 ogrodach	 ze	 szkicownikiem	 na	 kolanach	 i	 rysowała ślimaki.	 Ogrody	 nie	 były	 tak	 rozległe	 jak	 te	 należące	 do	 jej	 ojca,	 ale	 o	 wiele	 bardziej urozmaicone,	nie	wspominając	już	o	błogosławionym	odosobnieniu.	Podobnie	jak	wiele nowoczesnych	 ogrodów,	 wykorzystywano	 w	 nich	 murki	 z	 hodowlanej	 łupkokory.	 Ta tutaj	tworzyła	labirynt	żywego	kamienia.	Ściany	były	na	tyle	niskie,	że	kiedy	wstała, widziała	 drogę	 powrotną	 do	 wejścia.	 Jeśli	 jednak	 usiadła	 na	 jednej	 z	 licznych	 ławek, czuła	się	samotna	i	niewidzialna.

Spytała	ogrodnika	o	nazwę	najbardziej	rzucającej	się	w	oczy	odmiany	łupkokory	–

nazwał	 ją	 „talerzowym	 kamieniem”.	 Stosowna	 nazwa,	 wyrastała	 bowiem	 w	 cienkich, okrągłych	segmentach,	jeden	na	drugim,	jak	talerze	w	kredensie.	Z	boku	przypominała wyglądem	 zerodowany	 kamień	 odsłaniający	 setki	 cienkich	 warstw.	 Z	 otworów wyrastały	 malutkie	 wąsy,	 falujące	 na	 wietrze.	 Kamienna	 skorupa	 miała	 niebieskawy odcień,	ale	wąsy	były	żółtawe.

Jej	 obecnym	 modelem	 był	 ślimak	 o	 niskiej,	 płaskiej	 skorupie	 z	 niewielkimi wgłębieniami	 na	 brzegach.	 Kiedy	 postukała,	 wciskał	 się	 w	 szczelinę	 w	 łupkokorze	 i stawał	 się	 częścią	 talerzowego	 kamienia.	 Doskonale	 się	 wtapiał.	 Kiedy	 dała	 mu spokój,	skubał	łupkokorę	–	ale	jej	nie	odgryzał.

Czyści	 łupkokorę,	 uświadomiła	 sobie,	 rysując	 dalej.	 Zjada	 porosty	 i	 pleśń.	 W

rzeczy	samej,	zostawiał	po	sobie	czystszy	ślad.

Obok	 talerzowego	 kamienia	 rosły	 kępy	 innej	 odmiany	 łupkokory,	 z

przypominającymi	 palce	 występami	 wyrastającymi	 w	 powietrze	 z	 centralnego

zgrubienia.	 Kiedy	 przyjrzała	 się	 bliżej,	 zauważyła	 malutkie	 kremliki	 –	 chude	 i obdarzone	 wieloma	 odnóżami	 –	 które	 pełzały	 po	 nim	 i	 skubały	 go.	 Czy	 one	 też czyściły?

Interesujące,	 pomyślała,	 zaczynając	 rysunek	 miniaturowych	 kremlików.	 Miały

pancerzyki	 w	 odcieniu	 palców	 łupkokory,	 a	 skorupa	 ślimaka	 niemal	 idealnie

naśladowała	 żółte	 i	 niebieskie	 odcienie	 talerzowego	 kamienia.	 Zupełnie	 jakby Wszechmocny	 zaprojektował	 je	 w	 parach,	 roślina	 zapewniająca	 bezpieczeństwo

zwierzęciu,	zwierzę	czyszczące	roślinę.

Kilka	życiosprenów	–	malutkich,	świecących	zielonych	drobin	–	unosiło	się	wokół

łupkokory.	 Niektóre	 tańczyły	 pośród	 wgłębień	 w	 korze,	 inne	 w	 powietrzu	 jak	 pyłki, które	wznosiły	się	zygzakiem,	by	znów	spaść.

Wykorzystała	 ostro	 zakończony	 węgiel,	 by	 zanotować	 swoje	 przemyślenia	 na

temat	 związku	 między	 zwierzętami	 a	 roślinami.	 Nie	 znała	 żadnych	 książek,	 które zajmowałyby	 się	 takimi	 zależnościami.	 Uczone	 najwyraźniej	 wolały	 badać	 wielkie, dynamiczne	zwierzęta,	jak	wielkoskorupy	lub	białogrzbiety.	Ale	Shallan	wydawało	się to	pięknym	cudownym	odkryciem.

Ślimaki	 i	 rośliny	 mogą	 pomagać	 sobie	 nawzajem,	 pomyślała.	 A	 ja	 zdradzam

Jasnah.

Spojrzała	 w	 stronę	 bezpiecznej	 dłoni	 i	 ukrytej	 wewnątrz	 sakiewki.	 Czuła	 się bezpieczniej,	mając	przy	sobie	Dusznik.	Jeszcze	nie	odważyła	się	go	wypróbować.	Była zbyt	 zdenerwowana	 kradzieżą	 i	 obawiała	 się	 użyć	 go	 w	 pobliżu	 Jasnah.	 Teraz	 jednak znajdowała	się	w	zakamarku	w	głębi	labiryntu,	do	jej	zaułka	prowadziło	jedynie	jedno łukowate	 wejście.	 Wstała	 od	 niechcenia,	 żeby	 się	 rozejrzeć.	 W	 ogrodach	 nikogo	 nie było,	a	ona	znajdowała	się	tak	głęboko,	że	gdyby	ktoś	chciał	do	niej	dotrzeć,	minęłoby kilka	minut.

Shallan	usiadła	z	powrotem,	odłożyła	szkicownik	i	ołówek.	Równie	dobrze	mogę

sprawdzić,	 czy	 uda	 mi	 się	 domyślić,	 jak	 to	 działa,	 pomyślała.	 Może	 nie	 ma	 potrzeby przeszukiwać	 Palanaeum	 w	 poszukiwaniu	 odpowiedzi.	 Gdyby	 od	 czasu	 do	 czasu wstawała	i	się	rozglądała,	mogła	mieć	pewność,	że	nikt	do	niej	nie	podejdzie,	ani	też nie	zobaczy	jej	przypadkiem.

Wyjęła	 zakazany	 przedmiot.	 Ciężko	 leżał	 w	 jej	 dłoni.	 Masywny.	 Odetchnąwszy głęboko,	 założyła	 łańcuszki	 na	 palce	 i	 nadgarstek,	 układając	 klejnoty	 na	 wierzchu dłoni.	Metal	był	zimny,	a	łańcuszki	luźne.	Poruszyła	dłonią,	naciągając	fabrial.

Spodziewała	się	uczucia	mocy.	Może	mrowienia	skóry	albo	wrażenia	siły	i	potęgi.

Nic	takiego	nie	poczuła.

Postukała	 trzy	 klejnoty	 –	 umieściła	 swój	 dymny	 kwarc	 w	 trzeciej	 oprawie.

Niektóre	 fabriale,	 takie	 jak	 łączotrzciny,	 działały,	 kiedy	 postukało	 się	 kamień.	 Ale	 to była	 głupota,	 nigdy	 też	 nie	 widziała,	 by	 Jasnah	 to	 robiła.	 Kobieta	 zamykała	 oczy	 i dotykała	 czegoś,	 Dusznikując	 to.	 Ten	 Dusznik	 najlepiej	 radził	 sobie	 z	 dymem, kryształem	i	ogniem.	Tylko	raz	widziała,	jak	Jasnah	tworzyła	coś	innego.

Shallan	 z	 wahaniem	 podniosła	 odłamany	 kawałek	 łupkokory.	 Uniosła	 go

swobodną	dłonią	i	zamknęła	oczy.

Stań	się	dymem!	–	rozkazała.

Nic	się	nie	stało.

Stań	się	kryształem!	–	rozkazała	tym	razem.

Uniosła	powiekę.	Nic	się	nie	zmieniło.

Ogień.	Płoń!	Jesteś	ogniem!	Jesteś…

Przerwała,	 gdy	 zrozumiała	 swoją	 głupotę.	 Dłoń	 poparzona	 w	 tajemniczych

okolicznościach?	 Nie,	 to	 wcale	 by	 nie	 było	 podejrzane.	 Miast	 tego	 skupiła	 się	 na krysztale.	 Zamknęła	 oczy,	 wypełniając	 umysł	 obrazem	 kawałka	 kwarcu.	 Spróbowała skłonić	łupkokorę	do	przeobrażenia.

Nic	 się	 nie	 stało,	 więc	 spróbowała	 się	 skupić,	 wyobrazić	 sobie	 przemianę

łupkokory.	 Po	 kilku	 minutach	 spróbowała	 przeobrazić	 sakiewkę,	 później	 ławkę, następnie	jeden	z	własnych	włosów.	Nie	powiodło	się.

Shallan	 upewniła	 się,	 że	 wciąż	 jest	 sama,	 i	 usiadła	 sfrustrowana.	 Nan	 Balat spytał	 Luesha,	 jak	 działały	 te	 urządzenia,	 a	 on	 powiedział,	 że	 łatwiej	 pokazać	 niż wytłumaczyć.	 Obiecał,	 że	 udzieli	 im	 odpowiedzi,	 jeśli	 rzeczywiście	 uda	 jej	 się	 ukraść Dusznik	Jasnah.

Teraz	 nie	 żył.	 Czy	 miała	 zanieść	 ten	 fabrial	 do	 rodziny,	 po	 czym	 natychmiast oddać	 go	 niebezpiecznym	 mężczyznom,	 nie	 wykorzystawszy	 go	 ani	 razu	 do	 zyskania bogactwa,	by	zapewnić	bezpieczeństwo	rodowi?	A	wszystko	dlatego,	że	nie	wiedziała, jak	go	uruchomić?

Inne	 fabriale,	 z	 których	 korzystała,	 włączało	 się	 łatwo,	 ale	 one	 zostały

skonstruowane	przez	współczesnych	artifabrian.	Duszniki	pochodziły	ze	starożytnych

czasów.	 Nie	 wykorzystywały	 nowoczesnych	 metod	 uruchamiania.	 Wpatrywała	 się	 w świecące	 klejnoty	 na	 wierzchu	 dłoni.	 Jak	 dojdzie	 do	 tego,	 jak	 stosować	 narzędzie sprzed	tysięcy	lat,	zakazane	dla	każdego	poza	żarliwcami?

Wsunęła	 Dusznik	 z	 powrotem	 do	 bezpiecznej	 sakiewki.	 Wyglądało	 na	 to,	 że

musiała	wrócić	do	poszukiwań	w	Palanaeum.	Albo	zapytać	Kabsala.	Ale	czy	uda	jej	się to	 zrobić	 bez	 wywoływania	 podejrzeń?	 Połamała	 chleb	 i	 dżem,	 jedząc	 i	 rozmyślając.

Jeśli	 Kabsal	 nie	 wiedział	 i	 gdyby	 nie	 udało	 jej	 się	 znaleźć	 odpowiedzi,	 zanim	 opuści Kharbranth,	 czy	 istniały	 inne	 możliwości?	 Gdyby	 zabrała	 artefakt	 do	 vedeńskiego króla	–	a	może	żarliwców	–	czy	udałoby	im	się	ochronić	jej	rodzinę	w	zamian	za	dar?	W

końcu	nikt	nie	mógł	mieć	do	niej	pretensji,	że	okradła	heretyczkę,	a	jak	długo	Jasnah nie	wiedziała,	kto	ma	Dusznik,	byli	bezpieczni.

Z	jakiegoś	powodu	poczuła	się	jeszcze	gorzej.	Kradzież	Dusznika,	by	ocalić	ród,	to

jedno,	 ale	 oddanie	 go	 tym	 właśnie	 żarliwcom,	 którymi	 gardziła	 Jasnah?	 To	 wydawało się	większą	zdradą.

Kolejna	 trudna	 decyzja.	 Cóż,	 pomyślała,	 dobrze,	 że	 Jasnah	 jest	 tak	 bardzo zdecydowana,	 by	 wyszkolić	 mnie,	 jak	 sobie	 z	 nimi	 radzić.	 Zanim	 to	 się	 skończy, zostanę	prawdziwym	ekspertem…



Śmierć	na	wargach.	Dźwięk	w	powietrzu.	Węgiel	na	skórze.

Z	„Ostatniego	Spustoszenia”.	Ambrian,	wers	335.

Kaladin	 wytoczył	 się	 na	 światło,	 osłaniając	 oczy	 przed	 płonącym	 słońcem.	 Jego stopy	wyczuły	przejście	od	chłodnego	kamienia	wewnątrz	do	ogrzanego	na	zewnątrz.

Powietrze	było	lekko	wilgotne,	nie	parne	jak	w	poprzednich	tygodniach.

Oparł	 dłoń	 na	 drewnianej	 futrynie,	 jego	 nogi	 drżały,	 a	 ramiona	 wypełniało zmęczenie,	jakby	 przez	trzy	 kolejne	dni	 nosił	most.	 Odetchnął	głęboko.	 Bok	 powinien pulsować	 bólem,	 a	 wydawał	 się	 jedynie	 obolały.	 Niektóre	 z	 głębszych	 ran	 wciąż pokrywały	 strupy,	 mniejsze	 zupełnie	 zniknęły.	 Myśli	 miał	 zadziwiająco	 jasne.	 Nawet nie	bolała	go	głowa.

Obszedł	budynek,	z	każdym	krokiem	czuł	się	coraz	silniejszy,	choć	ręką	cały	czas

dotykał	ściany.	Lopen	podążył	za	nim	–	Herdaz	strzegł	Kaladina,	kiedy	ten	się	obudził.

Powinienem	nie	żyć,	pomyślał	Kaladin.	Co	się	dzieje?

Po	 drugiej	 stronie	 koszar	 z	 zaskoczeniem	 zauważył	 swoich	 ludzi	 niosących	 most w	ramach	codziennych	ćwiczeń.	Skała	biegł	z	przodu	i	pośrodku,	nadając	tempo,	jak	to kiedyś	 robił	 Kaladin.	 Dotarli	 na	 drugi	 koniec	 tartaku	 i	 zawrócili,	 zmieniając	 się.

Dopiero	 kiedy	 niemal	 minęli	 koszary,	 jeden	 z	 ludzi	 z	 przodu	 –	 Moash	 –	 zauważył

Kaladina.	Znieruchomiał,	przez	co	cała	drużyna	zaczęła	się	potykać.

–	 Co	 z	 wami	 nie	 tak?!	 –	 ryknął	 z	 tyłu	 Torfin,	 którego	 głowę	 niemal	 w	 całości zasłaniało	drewno.

Moash	 nie	 słuchał.	 Wychylił	 się	 spod	 mostu,	 patrząc	 na	 Kaladina	 szeroko

otwartymi	oczyma.	Skała	szybko	kazał	ludziom	odstawić	most.	Kolejni	go	zauważali,	a na	ich	twarzach	pojawił	się	ten	sam	wyraz	szacunku,	co	u	Moasha.	Hobber	i	Peet	czuli się	 już	 na	 tyle	 dobrze,	 że	 ćwiczyli	 z	 pozostałymi.	 To	 dobrze.	 Znów	 zaczną	 dostawać żołd.

Mężczyźni	 w	 skórzanych	 kamizelach	 podeszli	 do	 Kaladina.	 Trzymali	 się	 na

odległość,	 z	 wahaniem,	 jakby	 był	 kruchy.	 Albo	 święty.	 Kaladin	 miał	 na	 sobie	 jedynie sięgające	 do	 kolan	 spodnie	 mostowego,	 przez	 co	 jego	 niemal	 zagojone	 rany	 były wyraźnie	widoczne.

–	Naprawdę	musicie	poćwiczyć,	co	robić	w	sytuacji,	kiedy	jeden	z	was	się	potknie

–	 powiedział	 Kaladin.	 –	 Kiedy	 Moash	 zatrzymał	 się	 gwałtownie,	 prawie	 się

wywróciliście.	Na	polu	bitwy	to	by	była	katastrofa.

Wpatrywali	 się	 w	 niego	 z	 niedowierzaniem,	 a	 on	 nie	 mógł	 powstrzymać

uśmiechu.	 Po	 chwili	 stłoczyli	 się	 wokół	 niego,	 śmiejąc	 się	 i	 waląc	 go	 po	 plecach.	 Nie było	to	do	końca	stosowne	powitanie	dla	chorego,	szczególnie	w	wykonaniu	Skały,	ale Kaladin	docenił	ich	entuzjazm.

Jedynie	 Teft	 nie	 dołączył	 do	 nich.	 Starzejący	 się	 mostowy	 stał	 z	 boku	 z	 rękami założonymi	na	piersi.	Wydawał	się	zatroskany.

–	Teft?	–	zagadnął	go	Kaladin.	–	Wszystko	w	porządku?

Tamten	parsknął,	ale	na	jego	twarzy	pojawił	się	słaby	uśmiech.

–	Myślę	sobie	po	prostu,	że	ci	chłopcy	nie	kąpią	się	dość	często,	bym	miał	ochotę

ich	uściskać.	Bez	urazy.

Kaladin	roześmiał	się.

–	Rozumiem.

Jego	ostatnią	kąpielą	była	arcyburza.

Pozostali	mostowi	nadal	się	śmiali,	pytali,	jak	się	czuł,	twierdzili,	że	Skała	będzie musiał	 przygotować	 coś	 naprawdę	 wyjątkowego	 na	 ich	 wieczorny	 posiłek	 przy ognisku.	Kaladin	uśmiechnął	się	i	pokiwał	głową,	zapewniając	ich,	że	czuje	się	dobrze, ale	przypominał	sobie	burzę.

Przypominał	 ją	 sobie	 ze	 szczegółami.	 Trzymanie	 się	 pierścienia	 na	 szczycie budynku,	z	głową	opuszczoną	i	oczami	zamkniętymi	dla	ochrony	przed	ulewą.	Pamiętał

Syl,	 stojącą	 przed	 nim,	 jakby	 mogła	 powstrzymać	 samą	 burzę.	 Teraz	 jej	 nie	 widział.

Gdzie	była?

Pamiętał	 również	 twarz.	 Ojciec	 Burz	 we	 własnej	 osobie?	 Z	 pewnością	 nie.

Urojenie.	 Tak…	 tak,	 z	 pewnością	 miał	 urojenia.	 Wspomnienia	 śmierciosprenów

mieszały	się	z	fragmentami	życia,	które	przeżywał	na	nowo	–	jak	również	z	dziwnymi, nagłymi	 wstrząsami	 siły,	 lodowatymi,	 lecz	 odświeżającymi.	 Przypominały	 chłodne powietrze	rześkiego	ranka	po	nocy	spędzonej	w	dusznym	pomieszczeniu	lub	wcieranie soku	 gulketowych	 liści	 w	 obolałe	 mięśnie,	 które	 jednocześnie	 je	 rozgrzewały	 i ochładzały.

Te	momenty	pamiętał	tak	wyraźnie.	Co	je	wywołało?	Gorączka?

–	Jak	długo?	–	spytał,	sprawdzając	mostowych,	licząc	ich.

Trzydziestu	 trzech,	 włączając	 Lopena	 i	 milczącego	 Dabbida.	 Prawie	 wszyscy.

Niemożliwe.	Jeśli	jego	żebra	się	wyleczyły,	musiał	być	nieprzytomny	przez	co	najmniej trzy	tygodnie.	Ile	wypraw	z	mostem?

–	Dziesięć	dni	–	odparł	Moash.

–	Niemożliwe.	Moje	rany…

–	Dlatego	jesteśmy	tacy	zaskoczeni,	że	widzimy	cię	na	nogach!	–	powiedział	Skała

ze	śmiechem.	–	Musisz	mieć	kości	z	granitu.	Powinieneś	nosić	moje	imię!

Kaladin	oparł	się	o	ścianę.	Nikt	nie	poprawił	Moasha.	Cała	drużyna	nie	mogła	aż

tak	bardzo	stracić	poczucia	czasu.

–	Idolir	i	Treff?	–	spytał.

–	 Straciliśmy	 ich	 –	 powiedział	 Moash,	 poważniejąc.	 –	 Kiedy	 byłeś	 nieprzytomny, braliśmy	udział	w	dwóch	wyprawach.	Żadnych	poważnie	rannych,	ale	dwóch	zginęło.

My…	nie	wiedzieliśmy,	jak	im	pomóc.

Te	słowa	sprawiły,	że	spoważnieli.	Ale	mostowi	byli	przyzwyczajeni	do	śmierci	i

nie	 mogli	 długo	 rozpamiętywać	 tych,	 których	 utracili.	 Kaladin	 uznał	 jednak,	 że	 musi wyszkolić	kilku	pozostałych	w	sztuce	leczenia.

Ale	 jakim	 sposobem	 już	 wstał?	 Czy	 był	 mniej	 ranny	 niż	 zakładał?	 Z	 wahaniem obmacał	bok,	szukając	połamanych	żeber.	Jedynie	lekko	obolałe.	Poza	osłabieniem	czuł

się	zupełnie	zdrowy.	Może	powinien	uważniej	słuchać	nauk	religijnych	matki.

Kiedy	mężczyźni	powrócili	do	rozmów	i	świętowania,	zauważył	spojrzenia,	jakimi

go	 obdarzali.	 Pełne	 szacunku,	 wręcz	 nabożne.	 Pamiętali,	 co	 powiedział	 przed arcyburzą.	Wracając	myślami	do	tej	chwili,	Kaladin	zorientował	się,	że	nieco	majaczył.

Teraz	wydawało	mu	się	to	nieprawdopodobnie	arogancką	deklaracją,	nie	wspominając

już,	że	trąciła	proroctwem.	Gdyby	żarliwcy	się	dowiedzieli…

Cóż,	nie	mógł	tego	cofnąć.	Musiał	ciągnąć	dalej.	Już	balansowałeś	nad	przepaścią,

pomyślał.	Naprawdę	musiałeś	się	wspiąć	na	jeszcze	wyższe	zbocze?

Nagle	rozległ	się	żałobny	dźwięk	rogu.	Mostowi	umilkli.	Róg	zagrał	jeszcze	dwa

razy.

–	Tak	właśnie	myślałem	–	stwierdził	Natam.

–	Mamy	dyżur?	–	spytał	Kaladin.

–	Tak	–	odpowiedział	Moash.

–	 Do	 szeregu!	 –	 warknął	 Skała.	 –	 Wiecie,	 co	 robić!	 Pokażmy	 kapitanowi

Kaladinowi,	że	nie	zapomnieliśmy,	jak	to	się	robi.

–	 Kapitanowi	 Kaladinowi?	 –	 powtórzył	 Kaladin,	 kiedy	 mostowi	 ustawili	 się	 w szyku.

–	 Pewnie,	 gancho	 –	 powiedział	 stojący	 obok	 Lopen,	 mówiąc	 z	 tym	 swoim

pośpiechem,	 który	 kontrastował	 z	 jego	 nonszalancją.	 –	 Próbowali	 zrobić	 ze	 Skały dowódcę	 drużyny,	 jasne,	 ale	 wtedy	 zaczęliśmy	 nazywać	 cię	 „kapitanem”,	 a	 jego „dowódcą	oddziału”.	Gaz	się	wścieka.	–	Lopen	się	wyszczerzył.

Kaladin	pokiwał	głową.	Inni	byli	radośni,	ale	jemu	coraz	trudniej	było	dzielić	ich

nastrój.

Kiedy	ustawili	się	w	szyku	wokół	mostu,	zrozumiał	przyczynę	swojej	melancholii.

Jego	ludzie	znaleźli	się	w	punkcie	wyjścia.	Albo	gorzej.	Był	osłabiony	i	ranny,	a	do	tego obraził	samego	arcyksięcia.	Sadeas	nie	będzie	zadowolony,	kiedy	się	dowie,	że	Kaladin przeżył	gorączkę.

Przeznaczeniem	mostowych	wciąż	było	ginąć,	jeden	po	drugim.	Noszenie	bokiem

okazało	się	porażką.	Nie	uratował	swoich	ludzi,	jedynie	na	krótko	odroczył	egzekucję.

„Mostowi	nie	mają	przeżywać…”.

Przypuszczał,	że	wie,	dlaczego.	Zaciskając	zęby,	puścił	ścianę	baraku	i	przeszedł

do	 miejsca,	 gdzie	 mostowi	 stali	 w	 szyku,	 a	 przywódcy	 pododdziałów	 pośpiesznie sprawdzali	ich	kamizelki	i	sandały.

Skała	spojrzał	na	Kaladina.

–	A	ty	co	sobie	wyobrażasz?

–	Dołączam	do	was	–	odparł	Kaladin.

–	A	co	byś	powiedział	jednemu	ze	swoich	ludzi,	gdyby	właśnie	wstał	po	tygodniu

gorączki?

Kaladin	 zawahał	 się.	 Nie	 jestem	 jak	 inni,	 pomyślał,	 ale	 od	 razu	 tego	 pożałował.

Nie	mógł	zacząć	wierzyć,	że	jest	niepokonany.	Gdyby	tak	słaby	biegł	z	drużyną,	byłaby to	czysta	głupota.

–	Masz	rację.

–	 Możesz	 pomóc	 mi	 i	 moolie	 w	 noszeniu	 wody,	 gancho	 –	 zaproponował	 Lopen.	 – Pracujemy	razem.	Przy	każdej	wyprawie.

Kaladin	pokiwał	głową.

–	W	porządku.

Skała	posłał	mu	spojrzenie.

–	Jeśli	poczuję	się	słabo	na	końcu	stałych	mostów,	wrócę.	Obiecuję.

Rogożerca	 niechętnie	 pokiwał	 głową.	 Mężczyźni	 pomaszerowali	 pod	 mostem	 na

plac	zbiórki,	a	Kaladin	dołączył	do	Lopena	i	Dabbida,	którzy	napełniali	bukłaki.

*

Kaladin	stał	na	brzegu	rozpadliny,	ręce	założył	za	plecami,	a	palce	stóp	oparł	na

samej	 krawędzi.	 Przepaść	 patrzyła	 na	 niego,	 ale	 on	 nie	 odpowiadał	 spojrzeniem.

Skupiał	się	na	bitwie	trwającej	na	drugim	płaskowyżu.

Podejście	 było	 łatwe	 –	 dotarli	 w	 tym	 samym	 czasie	 co	 Parshendi.	 Zamiast

marnować	 czas	 na	 wybijanie	 mostowych,	 przeciwnicy	 przyjęli	 pozycję	 defensywną	 na środku	płaskowyżu,	wokół	poczwarki.	Teraz	ludzie	Sadeasa	z	nimi	walczyli.

Czoło	 Kaladina	 lepiło	 się	 od	 potu,	 gdyż	 dzień	 był	 upalny,	 wciąż	 czuł	 też wyczerpanie	 po	 chorobie.	 Jednak	 nie	 było	 aż	 tak	 źle,	 jak	 powinno.	 Syn	 chirurga	 czuł

się	zbity	z	tropu.

I	w	tej	chwili	żołnierz	pokonał	chirurga.	Poraziła	go	bitwa.	Alethyjscy	włócznicy

w	 skórzniach	 i	 napierśnikach	 napierali	 łukiem	 na	 wojowników	 Parshendich.

Większość	 przeciwników	 walczyła	 toporami	 lub	 młotami,	 choć	 nieliczni	 posługiwali się	 mieczami	 i	 pałkami.	 Wszyscy	 mieli	 czerwono-pomarańczowy	 pancerz	 wyrastający ze	skóry	i	walczyli	parami,	cały	czas	śpiewając.

To	był	najgorszy	rodzaj	bitwy,	wyrównana.	Często	traciło	się	o	wiele	mniej	ludzi

w	potyczkach,	w	których	przeciwnik	szybko	zyskiwał	przewagę.	Kiedy	tak	się	działo,

dowódca	 zarządzał	 odwrót,	 żeby	 zmniejszyć	 straty.	 Ale	 wyrównane	 bitwy…	 były brutalne	 i	 pełne	 krwi.	 Oglądanie	 walki	 –	 ciała	 padające	 na	 skały,	 błyszcząca	 broń, mężczyźni	 spychani	 z	 płaskowyżu	 –	 przypominało	 mu	 pierwsze	 potyczki,	 gdy	 był

włócznikiem.	 Jego	 dowódca	 był	 wstrząśnięty,	 jak	 łatwo	 Kaladin	 poradził	 sobie	 z widokiem	krwi.	Ojciec	byłby	wstrząśnięty,	z	jaką	łatwością	Kaladin	ją	rozlewał.

Między	bitwami	w	Alethkarze	i	walkami	na	Strzaskanych	Równinach	była	wielka

różnica.	 Tam	 otaczali	 go	 najgorsi	 –	 a	 przynajmniej	 najgorzej	 wyszkoleni	 –	 żołnierze Alethkaru.	 Ludzie,	 którzy	 nie	 umieli	 utrzymać	 szyku.	 A	 jednak,	 mimo	 dezorganizacji, tamte	walki	miały	dla	niego	sens.	Te	na	Strzaskanych	Równinach	nadal	go	nie	nabrały.

I	tu	właśnie	popełnił	błąd.	Zmienił	taktykę	na	polu	bitwy	zanim	ją	zrozumiał.	Już

nie	popełni	tego	błędu.

Skała	 podszedł	 do	 Kaladina,	 a	 za	 nim	 Sigzil.	 Masywny	 Rogożerca	 kontrastował

wyglądem	 z	 niskim,	 milczącym	 Azirem.	 Skóra	 Sigzila	 była	 ciemnobrązowa	 –	 nie całkowicie	czarna,	jak	u	niektórych	parshmenów.	Zazwyczaj	trzymał	się	na	uboczu.

–	 Paskudna	 bitwa	 –	 powiedział	 Skała,	 zakładając	 ręce	 na	 piersi.	 –	 Żołnierze	 nie będą	szczęśliwi,	nawet	jeśli	zwyciężą.

Kaladin	 pokiwał	 w	 zamyśleniu	 głową,	 słuchając	 krzyków,	 wrzasków	 i przekleństw.

–	Dlaczego	oni	walczą,	Skało?

–	Dla	pieniędzy	–	odparł	Rogożerca.	–	I	zemsty.	Chyba	powinieneś	to	wiedzieć.	To

nie	waszego	króla	zabili	Parshendi?

–	 Ależ	 rozumiem,	 dlaczego	 my	 walczymy	 –	 stwierdził	 Kaladin.	 –	 Ale	 Parshendi.

Dlaczego	oni	walczą?

Skała	wyszczerzył	się.

–	 Nie	 podoba	 im	 się	 pomysł,	 że	 obetną	 im	 głowy	 za	 zabicie	 waszego	 króla,	 tak myślę!

Kaladin	uśmiechnął	się,	choć	uznał,	że	rozbawienie	jest	nienaturalne,	gdy	patrzy

się	na	umierających	ludzi.	Zbyt	długo	szkolił	się	u	ojca,	by	mógł	spokojnie	podchodzić do	jakiejkolwiek	śmierci.

–	Być	może.	Ale	w	takim	razie,	dlaczego	walczą	o	serca	klejnotów?	Ich	liczba	się

zmniejsza	z	powodu	takich	potyczek.

–	Wiesz	to?	–	spytał	Skała.

–	Rzadziej	niż	wcześniej	robią	wycieczki.	Mówi	się	o	tym	w	obozie.	I	nie	atakują

tak	blisko	Alethich	jak	kiedyś.

Rogożerca	z	namysłem	pokiwał	głową.

–	 To	 się	 wydaje	 logiczne.	 Ha!	 Może	 wkrótce	 skończymy	 tę	 walkę	 i	 wrócimy	 do domów.

–	 Nie	 –	 powiedział	 cicho	 Sigzil.	 Mówił	 bardzo	 oficjalnie,	 niemal	 bez	 śladu akcentu.	 A	 tak	 w	 ogóle,	 to	 jakim	 językiem	 posługiwali	 się	 Azirowie?	 Ich	 królestwo było	 tak	 odległe,	 że	 w	 całym	 życiu	 Kaladin	 spotkał	 tylko	 jednego	 rodaka	 Sigzila.	 – Wątpię.	I	mogę	ci	powiedzieć,	dlaczego	walczą,	Kaladinie.

–	Naprawdę?

–	 Muszą	 mieć	 Duszniki.	 Potrzebują	 klejnotów	 z	 takich	 samych	 powodów,	 co	 my.

Żeby	wytwarzać	żywność.

–	 To	 brzmi	 rozsądnie	 –	 zgodził	 się	 Kaladin.	 Nadal	 stał	 z	 rękami	 za	 plecami	 i szeroko	 rozstawionymi	 nogami.	 Ta	 wyuczona	 postawa	 wciąż	 wydawała	 mu	 się naturalna.	 –	 To	 tylko	 przypuszczenia,	 ale	 rozsądne.	 Pozwólcie	 więc,	 że	 zapytam	 o	 coś jeszcze.	Dlaczego	mostowi	nie	mogą	mieć	tarcz?

–	Ponieważ	to	nas	za	bardzo	spowalnia	–	powiedział	Skała.

–	Nie	–	sprzeciwił	się	Sigzil.	–	Mogliby	posłać	mostowych	z	tarczami	przed	mosty,

żeby	 biegli	 przed	 nami.	 Nikogo	 by	 to	 nie	 spowolniło.	 Owszem,	 trzeba	 by	 wystawić więcej	 mostowych,	 ale	 rekompensatą	 za	 to	 byłoby	 uratowanie	 dużej	 liczby	 przed śmiercią.

Kaladin	pokiwał	głową.

–	 Sadeas	 i	 tak	 wystawia	 nas	 więcej	 niż	 potrzebuje.	 W	 większości	 wypadków ustawia	się	więcej	mostów	niż	to	konieczne.

–	Ale	dlaczego?	–	spytał	Sigzil.

–	 Bo	 jesteśmy	 dobrymi	 celami	 –	 odparł	 cicho	 Kaladin,	 który	 właśnie	 zrozumiał.	 – Wystawiają	nas	naprzód,	żebyśmy	przyciągali	uwagę	Parshendich.

–	 Jasne,	 że	 tak.	 –	 Skała	 wzruszył	 ramionami.	 –	 Armie	 zawsze	 to	 robią.

Najbiedniejsi	i	najmniej	wyszkoleni	idą	przodem.

–	 Wiem	 –	 zgodził	 się	 Kaladin	 –	 ale	 zazwyczaj	 tamci	 dostają	 choć	 minimalną ochronę.	 Nie	 rozumiecie?	 Nie	 jesteśmy	 jedynie	 spisaną	 na	 straty	 pierwszą	 falą.

Jesteśmy	 przynętą.	 Jesteśmy	 odsłonięci	 i	 Parshendi	 nie	 mogą	 się	 powstrzymać	 przed strzelaniem	do	nas.	To	pozwala	prawdziwym	żołnierzom	dotrzeć	do	celu	bez	szwanku.

Łucznicy	Parshendich	strzelają	do	mostowych.

Skała	zmarszczył	czoło.

–	 Tarcze	 sprawiłyby,	 że	 bylibyśmy	 mniej	 kuszący	 –	 stwierdził	 Kaladin.	 –	 Dlatego ich	zakazał.

–	 Może	 –	 powiedział	 z	 namysłem	 Sigzil.	 –	 Ale	 marnowanie	 wojsk	 wydaje	 się	 bez sensu.

–	Właściwie	ma	spory	sens	–	odparł	Kaladin.	–	Jeśli	musisz	raz	za	razem	atakować

umocnioną	pozycję,	nie	możesz	sobie	pozwolić	na	stratę	wyszkolonych	oddziałów.	Nie

rozumiecie?





Sadeas





ma

ograniczoną

liczbę





wyszkolonych

żołnierzy.





Ale

niewyszkolonych	 łatwo	 znaleźć.	 Każda	 strzała,	 która	 zabija	 mostowego,	 nie	 trafia	 w żołnierza,	 na	 którego	 wyszkolenie	 i	 wyposażenie	 wydało	 się	 sporą	 sumę.	 Dlatego Sadeasowi	 lepiej	 jest	 wystawić	 dużą	 liczbę	 mostowych	 zamiast	 mniejszej,	 ale chronionej.

Powinien	 zrozumieć	 to	 wcześniej.	 Rozproszyła	 go	 świadomość,	 jak	 ważną	 rolę

odgrywają	mostowi	podczas	bitew.	Gdyby	mosty	nie	dotarły	do	rozpadlin,	żołnierze	nie

mogli	 by	 przejść	 na	 drugą	 stronę.	 Ale	 w	 każdej	 drużynie	 mostowej	 było	 dużo	 ludzi,	 a do	ataku	posyłano	dwa	razy	więcej	mostów	niż	to	konieczne.

Widok	 przewracającego	 się	 mostu	 musiał	 dawać	 Parshendim	 sporą	 satysfakcję	 i

zazwyczaj	 udawało	 im	 się	 obalić	 dwa	 albo	 trzy	 podczas	 każdej	 z	 cięższych	 wypraw.

Dopóki	 mostowi	 ginęli,	 a	 Parshendi	 nie	 strzelali	 do	 żołnierzy,	 Sadeas	 miał	 powód,	 by nie	 zapewniać	 mostowym	 zabezpieczenia.	 Parshendi	 powinni	 to	 przejrzeć,	 ale	 bardzo trudno	 zrezygnować	 ze	 strzelania	 do	 pozbawionych	 pancerza	 mężczyzn	 niosących machiny	oblężnicze.	Powiadano,	że	Parshendi	są	dość	prymitywnymi	wojownikami.	I	w

rzeczy	 samej,	 obserwując	 bitwę	 na	 drugim	 płaskowyżu	 –	 wpatrując	 się	 w	 nią, skupiając	–	widział,	że	to	prawda.

Podczas	gdy	Alethi	nacierali	w	zdyscyplinowanym	szyku	–	każdy	żołnierz	osłaniał

swoich	 towarzyszy	 –	 Parshendi	 atakowali	 niezależnymi	 parami.	 Alethi	 mieli	 lepszą technikę	i	taktykę.	Owszem,	każdy	Parshendi	z	osobna	był	silniejszy,	a	ich	umiejętność posługiwania	się	toporami	robiła	wrażenie.	Ale	oddziały	Sadeasa	wyszkolono	do	walki w	 nowoczesnym	 szyku.	 Jeśli	 udało	 im	 się	 zdobyć	 przyczółek,	 jak	 również	 przedłużyć walkę,	ich	dyscyplina	często	prowadziła	do	zwycięstwa.

Przed	tą	wojną	Parshendi	nie	walczyli	w	bitwach	na	dużą	skalę,	uznał	Kaladin.	Są

przyzwyczajeni	do	mniejszych	potyczek,	może	przeciwko	innym	wioskom	czy	klanom.

Kilku	innych	mostowych	dołączyło	do	Kaladina,	Skały	i	Sigzila.	Wkrótce	stała	ich

większość,	niektórzy	naśladowali	pozę	Kaladina.	Bitwa	trwała	jeszcze	godzinę.	Sadeas

zwyciężył,	 ale	 Skała	 miał	 rację.	 Żołnierze	 byli	 ponurzy,	 stracili	 tego	 dnia	 wielu przyjaciół.

Kaladin	 i	 pozostali	 odprowadzili	 do	 obozu	 zmęczoną	 i	 poturbowaną	 grupę

włóczników.

*

Kilka	godzin	później	Kaladin	siedział	na	kawałku	drewna	przed	ogniskiem	mostu

numer	 cztery.	 Syl	 spoczęła	 na	 jego	 kolanie	 w	 postaci	 niewielkiego,	 przezroczystego niebiesko-białego	 płomienia.	 Przyszła	 do	 niego	 podczas	 marszu	 z	 powrotem, zawirowała	 radośnie,	 kiedy	 zobaczyła,	 że	 chodzi,	 ale	 nie	 wyjaśniła	 swojej

nieobecności.

Prawdziwy	 ogień	 trzaskał,	 nad	 nim	 bulgotał	 kociołek	 Skały,	 a	 na	 polanach





tańczyły	 ogniospreny.	 Co	 chwila	 ktoś	 pytał	 Skałę,	 czy	 potrawka	 już	 się	 ugotowała, często	 dodatkowo	 z	 rozbawieniem	 waląc	 łyżką	 w	 miskę.	 Skała	 nic	 nie	 mówił,	 tylko mieszał.	 Wszyscy	 wiedzieli,	 że	 nikt	 nie	 zje,	 dopóki	 on	 nie	 ogłosi,	 że	 potrawka	 jest gotowa	–	bardzo	się	dla	niego	liczyło	to,	by	nie	podawać	„pośledniego”	jedzenia.

Powietrze	pachniało	gotującymi	się	kluskami.	Mężczyźni	się	śmiali.	Ich	dowódca

przeżył	 egzekucję,	 a	 dzisiejsza	 wyprawa	 nie	 kosztowała	 nawet	 jednego	 życia.	 Byli	 w doskonałych	nastrojach.

Poza	Kaladinem.

Teraz	rozumiał.	Rozumiał,	jak	próżna	była	ich	walka.	Rozumiał,	dlaczego	Sadeas

nie	zareagował	na	to,	że	Kaladin	przeżył.	W	końcu	był	mostowym,	a	bycie	mostowym

to	wyrok	śmierci.

Kaladin	chciał	pokazać	Sadeasowi,	że	jego	drużyna	mostowa	może	być	sprawna	i

użyteczna.	 Chciał	 udowodnić,	 że	 zasługują	 na	 ochronę	 –	 tarcze,	 pancerze,	 szkolenie.

Myślał,	że	jeśli	będą	zachowywać	się	jak	żołnierze,	może	zostaną	uznani	za	żołnierzy.

Nic	 z	 tego	 nie	 zadziała.	 Mostowy,	 który	 przeżył,	 był	 z	 definicji	 mostowym,	 który zawiódł.

Jego	 ludzie	 śmiali	 się	 i	 cieszyli	 ogniskiem.	 Ufali	 mu.	 Dokonał	 niemożliwego, przeżył	arcyburzę,	ranny,	przywiązany	do	ściany.	Z	pewnością	dokona	kolejnego	cudu, tym	 razem	 dla	 nich.	 Byli	 dobrymi	 ludźmi,	 ale	 myśleli	 jak	 piechurzy.	 Oficerowie	 i jasnoocy	przejmowali	się	przyszłością.	Jego	ludzie	byli	nakarmieni	i	szczęśliwi,	i	na	tę chwilę	to	wystarczało.

Nie	Kaladinowi.

Znalazł	się	twarzą	w	twarz	z	człowiekiem,	którego	zostawił	z	tyłu.	Tym,	którego

porzucił	 tamtej	 nocy,	 kiedy	 postanowił	 nie	 rzucić	 się	 do	 rozpadliny.	 Mężczyzną	 o udręczonych	 oczach,	 który	 przestał	 się	 przejmować	 i	 mieć	 nadzieję.	 Chodzącym trupem.

Zawiodę	ich,	pomyślał.

Nie	 mógł	 im	 pozwolić,	 by	 nadal	 biegali	 z	 mostami,	 umierając	 jeden	 po	 drugim.

Ale	nie	mógł	też	wymyślić	innego	rozwiązania.	I	dlatego	ich	śmiech	go	dręczył.

Jeden	z	mężczyzn,	zwany	Mapa,	wstał	i	uniósł	ręce,	uciszając	pozostałych.	To	był

czas	 między	 księżycami,	 więc	 oświetlał	 go	 jedynie	 blask	 ogniska,	 na	 niebie	 świeciła też	garść	gwiazd.	Niektóre	z	nich	poruszały	się	jak	malutkie	świetliste	punkciki,	które goniły	się	i	krążyły	jak	odległe,	świecące	owady.	Gwiazdospreny.	Były	rzadkie.

Mapa	miał	płaską	twarz,	krzaczastą	brodę	i	grube	brwi.	Każdy	nazywał	go	Mapą,

ponieważ	 na	 piersi	 miał	 znamię,	 które,	 jak	 utrzymywał,	 było	 dokładną	 mapą

Alethkaru,	choć	Kaladin	nie	widział	żadnego	podobieństwa.

Mapa	odchrząknął.

–	To	dobra	noc,	szczególna	noc	i	w	ogóle.	Odzyskaliśmy	dowódcę.

Niektórzy	zaczęli	klaskać.	Kaladin	próbował	nie	pokazywać	po	sobie,	jak	źle	się

czuje.

–	Czeka	nas	dobre	jedzenie	–	mówił	dalej	Mapa.	Posłał	spojrzenie	Skale.	–	Czeka nas,	prawda,	Skało?

–	Czeka	–	stwierdził	Skała,	mieszając.

–	 Na	 pewno?	 Moglibyśmy	 znów	 wyruszyć	 z	 mostem.	 Dać	 ci	 trochę	 czasu,	 no

wiesz,	pięć	czy	sześć	godzin…

Skała	 posłał	 mu	 ostre	 spojrzenie.	 Mężczyźni	 zaczęli	 się	 śmiać,	 kilku	 waliło łyżkami	 w	 miski.	 Mapa	 zaśmiał	 się,	 po	 czym	 sięgnął	 na	 ziemię	 za	 kamieniem,	 na którym	siedział.	Wyciągnął	zawiniętą	w	papier	paczuszkę	i	rzucił	ją	Skale.

Zaskoczony	 Rogożerca	 z	 trudem	 ją	 złapał,	 prawie	 przy	 tym	 wrzucając	 ją	 do

potrawki.

–	 Od	 nas	 wszystkich	 –	 powiedział	 nieco	 niezręcznie	 Mapa	 –	 za	 to,	 że	 co	 wieczór gotujesz	 nam	 potrawkę.	 Nie	 myśl,	 że	 nie	 zauważyliśmy,	 jak	 ciężko	 pracujesz.	 My	 się rozluźniamy,	 kiedy	 ty	 gotujesz.	 I	 zawsze	 najpierw	 podajesz	 jedzenie	 wszystkim pozostałym.	Dlatego	kupiliśmy	coś,	żeby	ci	podziękować.

Wytarł	 nos	 w	 rękaw,	 nieco	 psując	 tę	 chwilę,	 i	 znów	 usiadł.	 Kilku	 mostowych poklepało	go	po	plecach,	komplementując	jego	przemowę.

Skała	rozpakował	paczuszkę	i	wpatrywał	się	przez	nią	w	dłuższą	chwilę.	Kaladin

pochylił	 się,	 próbując	 zobaczyć	 jej	 zawartość.	 Skała	 sięgnął	 do	 środka	 i	 wyjął	 jeden przedmiot.	 To	 była	 prosta	 brzytwa	 z	 błyszczącej	 srebrzystej	 stali	 –	 ostrze	 zakrywał

kawałek	drewna.	Skała	zdjął	go	i	wpatrywał	się	w	nią	przez	długą	chwilę.

–	Wy	chorzy	od	powietrza	ludzie	z	nizin	–	powiedział	cicho.	–	Jest	piękna.

–	Jest	też	kawałek	wypolerowanej	stali	–	dodał	Peet.	–	Jako	lustro.	I	trochę	mydła

oraz	skórzany	pasek	do	ostrzenia.

Co	 zadziwiające,	 w	 oczach	 Skały	 pojawiły	 się	 łzy.	 Odwrócił	 się	 plecami	 do

kociołka	i	zabrał	prezenty.

–	Potrawka	gotowa	–	powiedział	i	wbiegł	do	koszar.

Mężczyźni	siedzieli	w	milczeniu.

–	Ojcze	Burz	–	westchnął	w	końcu	młody	Dunny	–	myślicie,	że	zrobiliśmy	dobrze?

To	znaczy,	te	jego	narzekania	i	w	ogóle…

–	 Myślę,	 że	 to	 było	 doskonałe	 –	 stwierdził	 Teft.	 –	 Dajcie	 mu	 tylko	 trochę	 czasu, żeby	zapanował	nad	sobą.

–	Przepraszamy,	że	dla	ciebie	nic	nie	mieliśmy	–	powiedział	Maps	do	Kaladina.	–

Nie	wiedzieliśmy,	że	się	obudzisz	i	w	ogóle…

–	Nic	się	nie	stało	–	odparł	Kaladin.

–	Cóż	–	odezwał	się	Blizna	–	ktoś	poda	tę	potrawkę,	czy	będziemy	tu	tak	siedzieć,

aż	się	przypali?

Dunny	 podskoczył	 i	 chwycił	 chochlę.	 Mężczyźni	 zebrali	 się	 wokół	 kociołka,

przepychając	 się,	 gdy	 chłopak	 ją	 podawał.	 Bez	 Skały,	 który	 by	 na	 nich	 warczał	 i	 ich uspokajał,	 przypominało	 to	 nieco	 bijatykę.	 Jedynie	 Sigzil	 do	 nich	 nie	 dołączył.	 Cichy, ciemnoskóry	mężczyzna	siedział	z	boku,	a	w	jego	oczach	odbijały	się	płomienie.

Kaladin	 wstał.	 Martwił	 się	 –	 a	 właściwie	 bał	 –	 że	 znów	 stanie	 się	 tym

nędznikiem.	 Tym,	 który	 przestał	 się	 przejmować,	 bo	 nie	 widział	 innego	 rozwiązania.

Dlatego,	 szukając	 rozmowy,	 ruszył	 w	 stronę	 Sigzila.	 Poruszenie	 Kaladina	 wstrząsnęło Syl,	która	pociągnęła	nosem	i	wleciała	na	jego	ramię.	Pozostała	w	postaci	migoczącego płomienia	 –	 jego	 obecność	 na	 ramieniu	 rozpraszała	 go	 jeszcze	 bardziej.	 Nie	 odezwał

się	 ani	 słowem	 –	 gdyby	 wiedziała,	 że	 mu	 to	 przeszkadza,	 pewnie	 robiłaby	 to	 jeszcze częściej.	W	końcu	była	wiatrosprenem.

Kaladin	usiadł	obok	Sigzila.

–	Nie	jesteś	głodny?

–	 Im	 zależy	 bardziej	 ode	 mnie.	 A	 jeśli	 poprzednie	 wieczory	 mogą	 być	 jakąś wskazówką,	kiedy	już	napełnią	swoje	miski,	dla	mnie	zostanie	więcej	niż	dosyć.

Kaladin	pokiwał	głową.

–	Spodobała	mi	się	twoja	analiza	dziś	na	płaskowyżu.

–	Czasem	dobrze	mi	to	wychodzi.

–	Jesteś	wykształcony.	Tak	mówisz	i	tak	się	zachowujesz.

Sigzil	zawahał	się.

–	 Tak	 –	 powiedział	 w	 końcu.	 –	 Wśród	 mojego	 ludu	 nie	 jest	 grzechem,	 jeśli mężczyzna	ma	przenikliwy	umysł.

–	Wśród	Alethich	też	nie.

–	Moje	doświadczenie	pokazuje,	że	interesuje	was	tylko	wojna	i	sztuka	zabijania.

–	A	ilu	z	nas	widziałeś	poza	naszą	armią?

–	Niewielu	–	przyznał	Sigzil.

–	 Czyli	 wykształcony	 człowiek	 –	 powiedział	 z	 namysłem	 Kaladin.	 –	 W	 drużynie mostowej.

–	Nie	ukończyłem	nauki.

–	Ja	też	nie.

Sigzil	spojrzał	na	niego	z	zainteresowaniem.

–	Byłem	uczniem	chirurga	–	powiedział	Kaladin.

Sigzil	 pokiwał	 głową,	 jego	 gęste	 czarne	 włosy	 opadały	 na	 ramiona.	 Był	 jedynym mostowym,	któremu	chciało	się	golić.	Teraz,	kiedy	Skała	dostał	brzytwę,	mogło	się	to zmienić.

–	Chirurg	–	stwierdził.	–	Nie	mogę	powiedzieć,	że	mnie	to	zaskoczyło,	biorąc	pod

uwagę,	jak	zajmowałeś	się	rannymi.	Ludzie	mówią,	że	tak	naprawdę	jesteś	jasnookim

o	bardzo	wysokiej	pozycji.

–	Co	takiego?	Moje	oczy	są	przecież	ciemnobrązowe!

–	 Wybacz	 mi	 –	 powiedział	 Azir.	 –	 Nie	 użyłem	 właściwego	 słowa…	 nie	 macie

właściwego	słowa	w	swoim	języku.	Dla	was	jasnooki	znaczy	to	samo,	co	przywódca.	W

innych	królestwach	jednak	inne	rzeczy	czynią	człowieka…	niech	będzie	przeklęty	ten

alethyjski.	Wysoko	urodzonym.	Oświeconym,	ale	bez	względu	na	oczy.	Tak	czy	inaczej,

ludzie	myślą,	że	musiałeś	wychowywać	się	poza	Alethkarem.	Jako	przywódca.

Sigzil	 popatrzył	 na	 pozostałych.	 Zaczynali	 się	 rozsiadać	 i	 z	 werwą	 atakować potrawkę.

–	 Chodzi	 o	 to,	 że	 tak	 naturalnie	 przewodzisz,	 sprawiasz,	 że	 inni	 cię	 słuchają.	 To są	 rzeczy,	 które	 oni	 kojarzą	 z	 jasnookimi.	 I	 dlatego	 wymyślili	 dla	 ciebie	 przeszłość.

Będziesz	 miał	 problem	 z	 wyprowadzeniem	 ich	 z	 błędu.	 –	 Sigzil	 popatrzył	 na	 niego.	 –

Zakładając,	że	to	wymysł.	Byłem	w	rozpadlinie,	kiedy	sięgnąłeś	po	tamtą	włócznię.

–	 Włócznia	 –	 powtórzył	 Kaladin.	 –	 Broń	 ciemnookiego	 żołnierza,	 nie	 miecz

jasnookiego.

–	Dla	 wielu	mostowych	 różnica	jest	 minimalna.	Wszyscy	 stoją	tak	 wysoko	 ponad

nami.

–	To	jaka	jest	twoja	historia?

Sigzil	uśmiechnął	się	krzywo.

–	 Zastanawiałem	 się,	 czy	 zapytasz.	 Inni	 wspominali,	 że	 chciałeś	 poznać	 ich

historie.

–	Lubię	znać	ludzi,	którymi	dowodzę.

–	A	jeśli	niektórzy	z	nas	są	mordercami?	–	spytał	cicho	Sigzil.

–	 To	 jestem	 w	 dobrym	 towarzystwie	 –	 odparł	 Kaladin.	 –	 A	 jeśli	 zabiłeś

jasnookiego,	może	nawet	postawię	ci	coś	do	picia.

–	Nie	jasnookiego.	I	on	nie	jest	martwy.

–	W	takim	razie	nie	jesteś	mordercą	–	stwierdził	Kaladin.

–	Nie	dlatego,	że	nie	próbowałem.	–	Spojrzenie	Azira	stało	się	nieobecne.	–	Byłem

pewien,	 że	 mi	 się	 udało.	 To	 nie	 była	 najmądrzejsza	 decyzja,	 jaką	 podjąłem.	 Mój mistrz…	–	Umilkł.

–	To	jego	próbowałeś	zabić?

–	Nie.

Kaladin	 czekał,	 ale	 nie	 usłyszał	 nic	 więcej.	 Uczony,	 pomyślał.	 A	 przynajmniej wykształcony	człowiek.	Musi	być	jakiś	sposób,	by	to	wykorzystać.

Znajdź	 drogę	 wyjścia	 z	 tej	 pułapki,	 Kaladinie.	 Wykorzystaj,	 co	 masz.	 Musi	 być jakieś	wyjście.

–	Miałeś	rację	co	do	mostowych	–	stwierdził	Sigzil.	–	Wysyłają	nas	na	śmierć.	To

jedyne	 rozsądne	 wyjaśnienie.	 Jest	 takie	 miejsce	 na	 świecie.	 Marabethia.	 Słyszałeś	 o niej?

–	Nie.

–	 Jest	 nad	 morzem,	 na	 północy,	 w	 krainach	 Selayów.	 Jej	 mieszkańcy	 słyną	 z umiłowania	 do	 dyskusji.	 Na	 każdym	 skrzyżowaniu	 w	 mieście	 mają	 nieduże podwyższenia,	 na	 których	 można	 stanąć	 i	 wygłaszać	 swoje	 argumenty.	 Mówi	 się,	 że każdy	w	Marabethii	nosi	sakiewkę	z	przejrzałym	owocem,	na	wypadek	gdyby	napotkał

kogoś,	z	kogo	zdaniem	się	nie	zgadza.

Kaladin	 zmarszczył	 czoło.	 Nie	 słyszał	 tak	 wielu	 słów	 od	 Sigzila	 przez	 cały	 czas wspólnego	pobytu	wśród	mostowych.

–	To,	co	mówiłeś	wcześniej,	na	płaskowyżu	–	mówił	dalej	Azir,	wpatrując	się	przed

siebie	 –	 sprawiło,	 że	 pomyślałem	 o	 Marabethach.	 Widzisz,	 oni	 w	 interesujący	 sposób traktują	skazanych	przestępców.	Wieszają	ich	na	zboczu	klifu	w	pobliżu	miasta,	blisko linii	 wody	 podczas	 wysokiego	 przypływu,	 z	 nacięciem	 na	 obu	 policzkach.	 W

tamtejszych	 głębinach	 mieszka	 pewna	 szczególna	 odmiana	 wielkoskorupa.	 Stwory

słyną	ze	smakowitego	mięsa	i	oczywiście	mają	serca	klejnotów.	Nie	tak	wielkie	jak	te

w	 przepastnych	 bestiach,	 ale	 i	 tak	 niezłe.	 I	 tak	 przestępcy	 stają	 się	 przynętą.

Przestępca	może	zażądać	egzekucji,	ale	mówią	mu,	że	jeśli	powisi	tam	przez	tydzień	i

nie	zostanie	zjedzony,	może	odejść	wolny.

–	A	czy	dzieje	się	tak	często?	–	spytał	Kaladin.

Sigzil	potrząsnął	głową.

–	 Nigdy.	 Ale	 więźniowie	 niemal	 zawsze	 ryzykują.	 Marabethowie	 mają

powiedzenie	 o	 kimś,	 kto	 nie	 chce	 przyjąć	 do	 wiadomości	 prawdy	 o	 swojej	 sytuacji.

„Masz	 czerwono-niebieskie	 oczy”,	 mówią.	 Czerwone	 od	 spływającej	 krwi.	 Niebieskie od	 wody.	 Mówi	 się,	 że	 więźniowie	 widzą	 tylko	 te	 dwie	 rzeczy.	 Zazwyczaj	 zostają zaatakowani	 pierwszego	 dnia.	 A	 jednak	 większość	 i	 tak	 chce	 zaryzykować.	 Wolą fałszywą	nadzieję.

Czerwono-niebieskie	 oczy,	 pomyślał	 Kaladin,	 wyobrażając	 sobie	 ten	 koszmarny

obraz.

–	Robisz	dobrą	robotę	–	powiedział	Sigzil	i	wstał,	sięgając	po	miskę.	–	Z	początku

nienawidziłem	 cię	 za	 to,	 że	 okłamujesz	 pozostałych.	 Ale	 zrozumiałem,	 że	 fałszywa nadzieja	 ich	 uszczęśliwia.	 To,	 co	 robisz,	 przypomina	 dawanie	 leków	 choremu,	 by złagodzić	jego	cierpienia,	zanim	umrze.	Teraz	ostatnie	dni	tych	ludzi	są	pełne	śmiechu.

Zaiste,	jesteś	uzdrowicielem,	Kaladinie	Burzą	Błogosławiony.

Kaladin	 chciał	 się	 sprzeciwić,	 powiedzieć,	 że	 to	 nie	 fałszywa	 nadzieja,	 ale	 nie mógł.	Nie	z	sercem	w	żołądku.	Nie	z	tym,	co	wiedział.

Chwilę	później	z	koszar	wypadł	Skała.

–	 Znów	 czuję	 się	 jak	 prawdziwy	 alil’tiki’i!	 –	 ogłosił,	 unosząc	 brzytwę.	 – Przyjaciele,	 nawet	 nie	 wiecie,	 co	 zrobiliście!	 Któregoś	 dnia	 zabiorę	 was	 na	 Szczyty	 i pokażę	wam	gościnność	królów!

Mimo	 dotychczasowych	 narzekań	 nie	 ogolił	 się	 całkowicie.	 Pozostawił	 długie,

rudawe	 bokobrody,	 które	 sięgały	 do	 brody.	 Czubek	 brody	 zgolił	 starannie,	 podobnie jak	 okolicę	 warg.	 U	 mężczyzny	 o	 owalnej	 twarzy	 wyglądało	 to	 bardzo charakterystycznie.

–	 Ha!	 –	 powiedział	 Skała,	 podchodząc	 do	 ognia.	 Chwycił	 najbliższych	 mężczyzn	 i uścisnął	 ich,	 Bisig	 wychlapał	 przy	 tym	 trochę	 potrawki.	 –	 Uczynię	 was	 wszystkich rodziną. Humaka’aban	 mieszkańca	 szczytów	 to	 jego	 duma!	 Znów	 czuję	 się	 jak prawdziwy	mężczyzna.	Macie.	Ta	brzytwa	należy	nie	do	mnie,	ale	do	was	wszystkich.

Każdy,	kto	pragnie	jej	użyć,	musi	to	zrobić.	Jest	dla	mnie	zaszczytem	się	nią	podzielić!

Mężczyźni	zaśmiali	się	i	kilku	przyjęło	propozycję.	Kaladin	nie	był	jednym	z	nich.

Po	 prostu…	 nie	 miało	 to	 dla	 niego	 znaczenia.	 Przyjął	 miskę	 potrawki,	 którą	 przyniósł

mu	 Dunny,	 ale	 nie	 zjadł.	 Sigzil	 nie	 usiadł	 z	 powrotem	 obok	 niego	 i	 wycofał	 się	 na drugą	stronę	ogniska.

Czerwono-niebieskie	 oczy,	 pomyślał	 znów	 Kaladin.	 Nie	 wiem,	 czy	 to	 do	 nas

pasuje.	 Żeby	 mieć	 czerwono-niebieskie	 oczy,	 musiałby	 wierzyć,	 że	 jest	 choć	 mała nadzieja,	 że	 drużyna	 mostowa	 przeżyje.	 Tego	 wieczoru	 Kaladin	 miał	 problem	 z przekonaniem	samego	siebie.

Nigdy	 nie	 był	 optymistą.	 Widział	 świat	 taki,	 jaki	 był,	 a	 przynajmniej	 próbował.

Problem	polegał	na	tym,	że	prawda,	którą	widział,	była	koszmarna.

Ojcze	Burz,	pomyślał,	czując	przytłaczający	ciężar	rozpaczy,	gdy	wpatrywał	się	w

miskę.	Znów	staję	się	tym	nędznikiem.	Tracę	panowanie	nad	wszystkim,	nad	sobą.

Nie	mógł	nieść	nadziei	wszystkich	mostowych.

Nie	był	dość	silny.





Pięć	i	pół	roku	wcześniej

Kaladin	 przepchnął	 się	 obok	 wrzeszczącej	 Laral	 i	 wpadł	 na	 salę	 operacyjną.

Nawet	 po	 latach	 pracy	 z	 ojcem	 ilość	 krwi	 w	 pomieszczeniu	 nim	 wstrząsnęła.

Wyglądało	to	tak,	jakby	ktoś	wylał	wiadro	jaskrawoczerwonej	farby.

W	 powietrzu	 unosił	 się	 smród	 spalonego	 ciała.	 Lirin	 pracował	 gorączkowo	 nad Rillirem,	 synem	 oświeconego	 Roshone’a.	 Z	 brzucha	 młodzieńca	 wystawał	 paskudny, przypominający	 nieco	 kieł	 przedmiot,	 a	 jego	 prawa	 noga	 była	 zmiażdżona.	 Wisiała zaledwie	 na	 kilku	 ścięgnach,	 odłamki	 kości	 wystawały	 jak	 trzciny	 przebijające powierzchnię	 stawu.	 Sam	 oświecony	 Roshone	 leżał	 z	 zamkniętymi	 oczami	 na	 stole	 z boku	i	jęczał,	ściskając	nogę,	którą	przebiła	inna	kościana	włócznia.	Krew	przesączała się	przez	jego	zaimprowizowany	bandaż,	spływała	po	boku	stołu	i	kapała	na	podłogę, gdzie	 mieszała	 się	 z	 krwią	 jego	 syna.	 Kaladin	 stał	 w	 drzwiach	 i	 się	 gapił.	 Laral	 nie przestawała	wrzeszczeć.	Ściskała	futrynę,	gdy	kilku	strażników	Roshone’a	próbowało ją	odciągnąć.	Jej	krzyki	były	gorączkowe.

–	 Zrób	 coś!	 Postaraj	 się!	 On	 nie	 może!	 Był	 tam,	 gdy	 to	 się	 stało,	 a	 mnie	 to	 nie obchodzi	i	puśćcie	mnie!

Niewyraźne	frazy	przeszły	w	pisk.	Strażnikom	w	końcu	udało	się	ją	odciągnąć.

–	Kaladinie!	–	krzyknął	ojciec.	–	Jesteś	mi	potrzebny!

Te	 słowa	 go	 poruszyły.	 Wszedł	 do	 środka,	 wyszorował	 ręce	 i	 wziął	 bandaże	 z szafki,	 wdeptując	 przy	 tym	 w	 krew.	 Mignęła	 mu	 twarz	 Rillira	 –	 większość	 skóry	 po prawej	 została	 zdrapana.	 Powieka	 zniknęła,	 a	 niebieskie	 oko	 była	 rozcięte	 i	 sklęsło niczym	skóra	winogrona	wyciśniętego	na	wino.

Kaladin	pośpieszył	do	ojca	z	bandażami.

Chwilę	 później	 w	 drzwiach	 pojawiła	 się	 matka,	 a	 za	 nią	 Tien.	 Kobieta	 uniosła dłoń	do	ust	i	odciągnęła	młodszego	syna.	Zatoczył	się,	wyraźnie	zamroczony.	Powróciła chwilę	później	bez	niego.

–	Wody,	Kaladinie!	–	krzyknął	Lirin.	–	Hesino,	przynieś	więcej.	Szybko!

Matka	 rzuciła	 się	 na	 pomoc,	 choć	 od	 jakiegoś	 czasu	 rzadko	 asystowała	 przy

operacjach.	 Dłonie	 jej	 drżały,	 kiedy	 chwyciła	 jedno	 z	 wiader	 i	 wybiegła	 na	 zewnątrz.

Kaladin	 przyniósł	 ojcu	 drugie	 wiadro,	 które	 było	 pełne,	 i	 Lirin	 wyciągnął	 kość	 z brzucha	młodzieńca.	Zdrowa	powieka	Rillira	zatrzepotała,	głowa	zadrżała.

–	Co	to?	–	spytał	Kaladin,	przyciskając	bandaż	do	rany,	gdy	ojciec	odrzucił	dziwny

przedmiot	na	bok.

–	Kieł	białogrzbieta	–	wyjaśnił	mężczyzna.	–	Wody.

Kaladin	 chwycił	 gąbkę,	 zanurzył	 ją	 w	 wiadrze	 i	 wykorzystał,	 by	 wlać	 wodę	 do rany	brzucha	Rillira.	W	ten	sposób	zmył	krew,	co	pozwoliło	Lirinowi	ocenić	obrażenia.

Wyciągnął	rękę,	a	Kaladin	przygotował	igłę	i	nić.	Na	nodze	już	była	opaska	uciskowa.

Na	pełną	amputację	nadejdzie	pora	później.

Lirin	 zawahał	 się,	 wsunąwszy	 palce	 w	 ziejący	 otwór	 w	 brzuchu	 Rillira.	 Kaladin znów	oczyścił	ranę.	Z	niepokojem	spojrzał	na	ojca.

Lirin	wyciągnął	palce	i	podszedł	do	oświeconego	Roshone’a.

–	Bandaże,	Kaladinie	–	powiedział	krótko.

Kaladin	pośpiesznie	wypełnił	polecenie,	choć	obejrzał	się	przez	ramię	na	Rillira.

Niegdyś	przystojny	jasnooki	młodzieniec	znów	zadrżał	spazmatycznie.

–	Ojcze…

–	Bandaże!	–	powtórzył	Lirin.

–	Co	robisz,	chirurgu?!	–	ryknął	Roshone.	–	Co	z	moim	synem?

Wokół	niego	kłębiły	się	bólospreny.

–	Twój	syn	nie	żyje	–	powiedział	Lirin,	wyrywając	kieł	z	nogi	Roshone’a.

Jasnooki	zawył	z	bólu,	choć	Kaladin	nie	umiał	powiedzieć,	czy	ze	względu	na	kieł,

czy	 syna.	 Roshone	 zacisnął	 zęby,	 kiedy	 Kaladin	 przycisnął	 bandaż	 do	 jego	 nogi.	 Lirin zanurzył	 dłonie	 w	 wiadrze,	 po	 czym	 szybko	 przetarł	 je	 sokiem	 z	 guzowca,	 żeby odegnać	zgniłospreny.

–	 Mój	 syn	 nie	 umarł	 –	 warknął	 Roshone.	 –	 Widzę,	 jak	 się	 rusza!	 Zajmij	 się	 nim, chirurgu.

–	Kaladinie,	przynieś	senną	wodę	–	polecił	Lirin,	biorąc	igłę.

Kaladin	 pośpieszył	 na	 tył,	 rozchlapując	 krew,	 i	 otworzył	 szafkę	 na	 końcu.

Wyciągnął	niewielką	flaszkę	przezroczystego	płynu.

–	 Co	 ty	 robisz?!	 –	 wrzasnął	 Roshone,	 próbując	 usiąść.	 –	 Popatrz	 na	 mojego	 syna!

Na	Wszechmocnego,	popatrz	na	niego!

Kaladin	 odwrócił	 się	 z	 wahaniem,	 nalewając	 senną	 wodę	 na	 bandaż.	 Rillirem

rzucało	coraz	bardziej.

–	 Pracuję,	 kierując	 się	 trzema	 zasadami,	 Roshone	 –	 powiedział	 Lirin,	 siłą

zmuszając	 jasnookiego,	 by	 się	 położył.	 –	 Tymi	 zasadami	 kieruje	 się	 każdy	 chirurg, kiedy	musi	wybierać	między	dwoma	pacjentami.	Jeśli	rany	są	porównywalne,	najpierw zajmij	się	najmłodszym.

–	To	zajmij	się	moim	synem!

–	 Jeśli	 rany	 nie	 są	 równie	 poważne	 –	 mówił	 dalej	 Lirin	 –	 zajmij	 się	 najpierw najpoważniejszą.

–	Jak	ci	mówiłem!

–	 Trzecia	 zasada	 jest	 ważniejsza	 od	 dwóch	 pozostałych,	 Roshone	 –	 powiedział

Lirin,	 pochylając	 się.	 –	 Chirurg	 musi	 wiedzieć,	 kiedy	 nie	 może	 pomóc.	 Przykro	 mi, Roshone.	Uratowałbym	go,	gdybym	mógł,	przysięgam.	Ale	nie	mogę.

–	Nie!	–	Roshone	znów	zaczął	się	szarpać.

–	Kaladinie!	Szybko!	–	polecił	ojciec.

Kaladin	 podszedł	 błyskawicznie.	 Przycisnął	 bandaż	 z	 senną	 wodą	 do	 brody	 i	 ust Roshone’a,	 tuż	 pod	 nosem,	 zmuszając	 jasnookiego	 do	 oddychania	 oparami.	 Sam wstrzymał	oddech,	jak	go	uczono.

Roshone	 wrzeszczał,	 ale	 obaj	 go	 przytrzymywali,	 a	 on	 osłabł	 od	 utraty	 krwi.

Wkrótce	jego	krzyki	ucichły.	Po	chwili	bełkotał	i	uśmiechał	się	do	siebie.	Lirin	wrócił

do	rany	na	nodze,	a	Kaladin	poszedł	wyrzucić	bandaż	z	senną	wodą.

–	Nie.	Podaj	ją	Rillirowi.	–	Ojciec	nie	podniósł	wzroku	znad	pracy.	–	To	jedyny	gest

miłosierdzia,	jaki	możemy	mu	dać.

Kaladin	 pokiwał	 głową	 i	 podał	 bandaż	 z	 senną	 wodą	 młodzieńcowi.	 Rillir	 zaczął

oddychać	mniej	gorączkowo,	choć	nie	wydawał	się	dość	świadomy,	by	zauważyć	efekty.

Później	Kaladin	wyrzucił	bandaż	z	senną	wodą	do	piecyka	–	gorąco	neutralizowało	jej

działanie.	 Biały,	 puszysty	 bandaż	 pomarszczył	 się,	 zbrązowiał	 w	 ogniu	 i	 zaczął

parować,	a	jego	krawędzie	stanęły	w	ogniu.

Kaladin	wrócił	z	gąbką	i	obmył	ranę	Roshona,	gdy	Lirin	ją	obmacywał.	Wewnątrz

utkwiło	 kilka	 odłamków	 kła	 i	 Lirin	 wyciągnął	 szczypce	 oraz	 ostry	 jak	 brzytwa	 nóż, mamrocząc	pod	nosem.

–	 Niech	 ich	 wszystkich	 Potępienie	 –	 powiedział	 Lirin,	 wyciągając	 pierwszy

odłamek	 kła.	 Za	 nimi	 Rillir	 znieruchomiał.	 –	 Czy	 wysłanie	 połowy	 z	 nas	 na	 wojnę	 im nie	 wystarcza?	 Czy	 muszą	 szukać	 śmierci	 nawet	 kiedy	 mieszkają	 w	 spokojnym miasteczku?	Roshone	nie	powinien	szukać	tego	burzowego	białogrzbieta.

–	On	go	szukał?

–	Polowali	na	niego	–	warknął	Lirin.	–	Z	Wistiowem	żartowaliśmy	sobie	na	temat

jasnookich	 takich	 jak	 oni.	 Jeśli	 nie	 mogą	 zabijać	 ludzi,	 zabijają	 zwierzęta.	 Cóż,	 na	 to natrafiłeś,	Roshone.

–	 Ojcze	 –	 powiedział	 cicho	 Kaladin.	 –	 Nie	 będzie	 z	 ciebie	 zadowolony,	 kiedy	 się obudzi.

Oświecony	leżał	z	zamkniętymi	oczami	i	nucił	cicho.

Lirin	 nie	 odpowiedział.	 Wyrwał	 kolejny	 kawałek	 kła,	 a	 Kaladin	 przemył	 ranę.

Ojciec	przycisnął	palce	do	boku	dużej	rany,	badając	ją.

Został	jeszcze	jeden	fragment	kła,	wystający	z	mięśnia	wewnątrz	rany.	Tuż	obok

tego	 mięśnia	 pulsowała	 tętnica	 udowa,	 największa	 w	 nodze.	 Lirin	 sięgnął	 nożem, ostrożnie	wycinając	odłamek	kła.	Po	czym	zawahał	się	na	chwilę	z	ostrzem	o	włos	od tętnicy.

Gdyby	 została	 przecięta…	 pomyślał	 Kaladin.	 Roshone	 zginąłby	 w	 ciągu	 kilku

chwil.	Żył	tylko	dlatego,	że	kieł	nie	trafił	w	tętnicę.

Zazwyczaj	 spokojna	 dłoń	 Lirina	 zadrżała.	 Spojrzał	 na	 Kaladina.	 Cofnął	 nóż,

omijając	tętnicę,	po	czym	szczypcami	wyrwał	odprysk.	Odrzucił	go	na	bok	i	spokojnie

sięgnął	po	igłę	i	nić.

Za	ich	plecami	Rillir	przestał	oddychać.

*

Tego	wieczoru	Kaladin	siedział	na	schodach	domu	z	dłońmi	na	kolanach.

Roshone	 został	 odwieziony	 do	 swojej	 posiadłości,	 gdzie	 mieli	 się	 nim	 zająć	 jego słudzy.	Ciało	jego	syna	stygło	w	krypcie,	wysłano	też	posłańca	z	prośbą	o	Dusznik	dla ciała.

Opadające	 w	 stronę	 horyzontu	 słońce	 było	 czerwone	 jak	 krew.	 Wszędzie,	 gdzie Kaladin	spojrzał,	świat	był	czerwony.

Drzwi	 do	 sali	 operacyjnej	 zamknęły	 się	 i	 ze	 środka	 wytoczył	 się	 ojciec,	 który wydawał	 się	 równie	 zmęczony,	 jak	 Kaladin	 się	 czuł.	 Usiadł	 z	 westchnieniem	 obok syna,	spoglądając	na	słońce.	Czy	dla	niego	też	wyglądało	jak	krew?

Nie	 rozmawiali,	 gdy	 słońce	 opadało	 powoli.	 Dlaczego	 było	 najbardziej	 kolorowe, kiedy	 miało	 zniknąć	 na	 noc?	 Czy	 było	 wściekłe,	 że	 zmuszano	 je	 do	 schowania	 się	 za horyzontem?	 Czy	 może	 było	 artystą,	 robiącym	 przedstawienie	 przed	 udaniem	 się	 na spoczynek?

Dlaczego	najbardziej	kolorowa	część	ludzkich	ciał	–	ich	jaskrawa	krew	–	kryła	się

pod	skórą,	niewidzialna,	chyba	że	coś	poszło	nie	tak?

Nie,	pomyślał	Kaladin.	Krew	nie	jest	najbardziej	kolorową	częścią	ciała.	Oczy	też

mogą	być	kolorowe.	Krew	i	oczy.	Oba	oznaczające	pochodzenie.	I	szlachetność.

–	Dziś	zajrzałem	do	ludzkiego	wnętrza	–	powiedział	w	końcu	Kaladin.

–	Nie	po	raz	pierwszy	–	odparł	Lirin	–	i	z	pewnością	nie	po	raz	ostatni.	Jestem	z

ciebie	 dumny.	 Spodziewałem	 się,	 że	 będziesz	 tu	 płakał,	 jak	 zazwyczaj,	 kiedy	 tracimy pacjenta.	Uczysz	się.

–	 Kiedy	 powiedziałem,	 że	 zajrzałem	 do	 ludzkiego	 wnętrza,	 wcale	 nie	 miałem	 na myśli	ran.

Lirin	milczał	przez	chwilę.

–	Rozumiem.

–	Pozwoliłbyś	mu	umrzeć,	gdyby	mnie	tam	nie	było,	prawda?

Milczenie.

–	Dlaczego	tego	nie	zrobiłeś?	–	spytał	Kaladin.	–	To	by	tak	wiele	rozwiązało!

–	Nie	pozwoliłbym	mu	umrzeć.	Zamordowałbym	go.

–	 Mógłbyś	 pozwolić	 mu	 się	 wykrwawić,	 a	 później	 stwierdzić,	 że	 nie	 mogłeś	 go uratować.	Nikt	by	nie	zakwestionował	twoich	słów.	Mogłeś	to	zrobić.

–	 Nie	 –	 sprzeciwił	 się	 Lirin,	 wpatrując	 się	 w	 zachodzące	 słońce.	 –	 Nie,	 nie mógłbym.

–	Ale	dlaczego?

–	Ponieważ	nie	jestem	zabójcą,	synu.

Kaladin	zmarszczył	czoło.

Lirin	miał	nieobecne	spojrzenie.

–	 Ktoś	 musi	 zacząć.	 Ktoś	 musi	 wystąpić	 naprzód	 i	 zrobić	 to,	 co	 jest	 właściwe, ponieważ	 jest	 właściwe.	 Jeśli	 nikt	 nie	 zacznie,	 to	 inni	 nie	 mogą	 podążyć	 za	 nim.

Jasnoocy	 robią	 wszystko	 co	 w	 ich	 mocy,	 żeby	 się	 pozabijać	 i	 nas	 też.	 Pozostali	 wciąż nie	przynieśli	Aldsa	i	Milpa.	Roshone	ich	tam	po	prostu	zostawił.

Alds	i	Milp,	dwaj	ludzie	z	miasteczka,	brali	udział	w	polowaniu,	ale	nie	wrócili	z

grupą	niosącą	 rannych	jasnookich.	 Roshone	tak	 się	martwił	 Rillirem,	że	 ich	 zostawił, by	go	nie	spowolniali.

–	 Jasnoocy	 nie	 przejmują	 się	 życiem	 –	 powiedział	 Lirin.	 –	 Dlatego	 ja	 muszę	 to robić.	 To	 kolejny	 powód,	 dla	 którego	 nie	 pozwoliłbym	 Roshone’owi	 umrzeć,	 nawet gdyby	cię	tam	nie	było.	Choć	patrzenie	na	ciebie	dodało	mi	sił.

–	Żałuję	tego	–	stwierdził	Kaladin.

–	Nie	wolno	ci	tak	mówić.

–	Dlaczego?

–	Dlatego,	synu.	Musimy	być	lepsi	od	nich.	–	Westchnął	i	wstał.	–	Powinieneś	się

przespać.	Mogę	cię	potrzebować,	kiedy	pozostali	wrócą	z	Aldsem	i	Milpem.

To	 nie	 było	 prawdopodobne,	 dwaj	 mieszkańcy	 miasteczka	 pewnie	 już	 nie	 żyli.

Podobno	byli	poważnie	ranni.	A	poza	tym,	po	okolicy	wciąż	krążyły	białogrzbiety.

Lirin	wszedł	do	środka,	ale	nie	kazał	Kaladinowi	podążyć	za	sobą.

Czy	 pozwoliłbym	 mu	 umrzeć?	 –	 zastanawiał	 się	 Kaladin.	 Może	 nawet

przekręciłbym	ten	nóż,	żeby	szybciej	wysłać	go	w	drogę?	Roshone	od	chwili	przybycia

był	plagą,	ale	czy	to	usprawiedliwiało	zabicie	go?

Nie.	 Przecięcie	 tej	 tętnicy	 nie	 byłoby	 usprawiedliwione.	 Ale	 czy	 Kaladin	 był

zobowiązany	 mu	 pomóc?	 Nieudzielenie	 pomocy	 nie	 było	 tym	 samym	 co	 zabicie.	 Po prostu	nie	było.

Kaladin	 przemyślał	 to	 wielokrotnie,	 rozważając	 słowa	 ojca.	 To,	 co	 odkrył,

wstrząsnęło	nim.	Naprawdę	pozwoliłby	Roshone’owi	umrzeć	na	tym	stole.	Tak	by	było

lepiej	dla	rodziny	Kaladina	i	dla	całego	miasteczka.

Ojciec	niegdyś	wyśmiewał	jego	pragnienie,	by	pójść	na	wojnę.	I	w	rzeczy	samej,

kiedy	Kaladin	z	własnej	woli	zadecydował,	że	zostanie	chirurgiem,	jego	wcześniejsze

myśli	 i	 czyny	 wydawały	 mu	 się	 dziecinne.	 Ale	 Lirin	 sądził,	 że	 chłopak	 jest	 niezdolny do	 zabijania.	 „Robi	 ci	 się	 przykro,	 nawet	 jeśli	 nadepniesz	 na	 kremlika,	 synu”, powiedział.	 „Wbicie	 włóczni	 w	 człowieka	 nie	 będzie	 wcale	 takie	 łatwe,	 jak	 ci	 się wydaje”.

Ale	 ojciec	 się	 mylił.	 Odkrycie	 było	 oszałamiające	 i	 przerażające.	 To	 nie	 była próżna	fantazja	ani	marzenie	o	chwale	bitwy,	lecz	prawda.

W	 tej	 właśnie	 chwili	 Kaladin	 wiedział,	 że	 mógł	 zabijać,	 jeśli	 to	 było	 konieczne.

Niektórych	ludzi	po	prostu	należało	usunąć,	jak	zakażony	palec	albo	zmiażdżoną	nogę.



Niczym	arcyburza,	pojawiający	się	regularnie,	lecz	zawsze	niespodziewani.

Słowo	Spustoszenie	pojawia	się	dwukrotnie	w	odniesieniu	do	ich	przybycia.	Patrz

strony	57,	59	i	64	„Opowieści	przy	ogniu”.

–	Podjęłam	decyzję	–	ogłosiła	Shallan.

Jasnah	 podniosła	 wzrok	 znad	 badań.	 Z	 niezwykłym	 u	 niej	 szacunkiem	 odsunęła

księgi	na	bok	i	usiadła	plecami	do	Zasłony,	spoglądając	na	Shallan.

–	Dobrze.

–	 To,	 co	 zrobiliście,	 było	 jednocześnie	 zgodne	 z	 prawem	 i	 właściwe,	 w	 ścisłym znaczeniu	 tych	 słów	 –	 powiedziała	 dziewczyna.	 –	 Ale	 nie	 było	 moralne,	 a	 już	 z pewnością	nie	etyczne.

–	Czyli	moralność	i	legalność	są	odrębne?

–	Niemal	wszystkie	filozofie	zgadzają	się	w	tej	kwestii.

–	Ale	co	ty	uważasz?

Shallan	zawahała	się.

–	Tak.	Można	być	moralnym,	nie	przestrzegając	prawa,	i	można	być	niemoralnym,

przestrzegając	prawa.

–	 Powiedziałaś	 jednak	 również,	 że	 to,	 co	 zrobiłam,	 było	 „właściwe”,	 ale	 nie

„moralne”.	Rozróżnienie	między	tymi	dwoma	wydaje	się	trudniejsze	do	zdefiniowania.

–	Działanie	może	być	właściwe	–	wyjaśniła	Shallan.	–	To	po	prostu	coś,	co	zostało

zrobione,	 nie	 biorąc	 pod	 uwagę	 intencji.	 Zabicie	 czterech	 mężczyzn	 w	 samoobronie jest	właściwe.

–	Ale	nie	moralne?

–	 Moralność	 odnosi	 się	 do	 waszych	 zamiarów	 i	 szerszego	 kontekstu	 sytuacji.

Wyszukanie	 ludzi,	 by	 ich	 zabić,	 jest	 działaniem	 niemoralnym,	 Jasnah,	 niezależnie	 od ostatecznego	rezultatu.

Jasnah	 postukała	 paznokciem	 w	 biurko.	 Założyła	 rękawiczkę,	 opiętą	 na

klejnotach	 zniszczonego	 Dusznika.	 Minęły	 dwa	 tygodnie.	 Z	 pewnością	 odkryła	 już,	 że nie	działa.	Jak	mogła	być	tak	spokojna?

Czyżby	 próbowała	 go	 w	 tajemnicy	 naprawić?	 Może	 obawiała	 się,	 że	 gdyby ujawniła,	 że	 jest	 zepsuty,	 utraciłaby	 wpływy	 polityczne.	 A	 może	 zorientowała	 się,	 że jej	 Dusznik	 został	 zamieniony	 na	 inny?	 Czy	 to	 możliwe,	 że	 wbrew	 wszelkiemu prawdopodobieństwu	 Jasnah	 nie	 próbowała	 używać	 Dusznika?	 Shallan	 musiała wkrótce	wyjechać.	Ale	gdyby	to	zrobiła,	zanim	Jasnah	odkryje	podmianę,	ryzykowała, że	kobieta	skorzysta	ze	swojego	Dusznika	tuż	po	zniknięciu	Shallan,	co	ściągnęłoby	na nią	 podejrzenia.	 To	 czekanie	 w	 niepewności	 doprowadzało	 dziewczynę	 prawie	 do szaleństwa.

W	końcu	Jasnah	pokiwała	głową	i	wróciła	do	badań.

–	 Nie	 macie	 nic	 do	 powiedzenia?	 –	 odezwała	 się	 Shallan.	 –	 Właśnie	 oskarżyłam was	o	morderstwo.

–	 Nie	 –	 sprzeciwiła	 się	 Jasnah	 –	 morderstwo	 to	 kategoria	 prawna.	 Powiedziałaś, że	zabiłam	nieetycznie.

–	Jak	zakładam,	uważacie,	że	się	mylę?

–	Owszem.	Ale	akceptuję,	że	wierzysz	w	to,	co	mówisz,	i	włożyłaś	w	to	racjonalne

przemyślenia.	Przejrzałam	twoje	notatki	i	wierzę,	że	pojmujesz	różnorodne	filozofie.	W

niektórych	 wypadkach	 sądzę	 wręcz,	 że	 byłaś	 dość	 wnikliwa	 w	 swojej	 interpretacji.

Lekcja	była	pouczająca.

Otworzyła	księgę.

–	I	to	już	koniec?

–	Oczywiście,	że	nie	–	stwierdziła	kobieta.	–	W	przyszłości	zajmiemy	się	dalszymi

studiami	 filozoficznymi,	 na	 razie	 wystarczy	 mi,	 że	 masz	 solidne	 podstawy	 w	 tej dziedzinie.

–	Ale	i	tak	uznałam,	że	się	mylicie.	Wciąż	sądzę,	że	istnieje	absolutna	Prawda.

–	 Owszem	 –	 zgodziła	 się	 Jasnah	 –	 a	 dojście	 do	 tego	 wniosku	 wymagało	 dwóch tygodni	 wysiłku.	 –	 Podniosła	 wzrok	 i	 spojrzała	 Shallan	 w	 oczy.	 –	 To	 nie	 było	 łatwe, prawda?

–	Nie.

–	I	wciąż	się	zastanawiasz?

–	Tak.

–	 To	 wystarczy.	 –	 Jasnah	 lekko	 zmrużyła	 oczy,	 a	 na	 jej	 wargach	 pojawił	 się pocieszający	 uśmiech.	 –	 Jeśli	 to	 ci	 pomoże	 w	 wewnętrznych	 zmaganiach,	 dziecko, wiedz,	 że	 próbowałam	 zrobić	 coś	 dobrego.	 Czasami	 zastanawiam	 się,	 czy	 ze	 swoim Dusznikiem	 nie	 powinnam	 osiągnąć	 więcej.	 –	 Wróciła	 do	 lektury.	 –	 Masz	 wolne	 na resztę	dnia.

Shallan	zamrugała.

–	Słucham?

–	Wolne	–	powtórzyła	Jasnah.	–	Możesz	iść.	Robić,	co	chcesz.	Pewnie	spędzisz	ten

czas	na	rysowaniu	żebraków	i	posługaczek,	ale	to	twój	wybór.	Idź	sobie.

–	Tak,	jasności!	Dziękuję.

Jasnah	machnęła	ręką,	a	wtedy	Shallan	chwyciła	teczkę	i	wybiegła	z	alkowy.	Nie

miała	 ani	 chwili	 wolnego	 od	 dnia,	 kiedy	 poszła	 samotnie	 szkicować	 do	 ogrodów.

Została	 za	 to	 łagodnie	 złajana	 –	 Jasnah	 zostawiła	 ją	 w	 pokoju,	 żeby	 odpoczęła,	 a	 nie, żeby	wyszła	rysować.

Shallan	czekała	niecierpliwie,	gdy	parshmeńscy	tragarze	opuszczali	jej	windę	na

parter	 Zasłony,	 a	 później	 wyszła	 pośpiesznie	 do	 głównego	 korytarza.	 Dłuższą	 chwilę później	dotarła	do	pokojów	dla	gości,	kiwając	głową	służącym	tam	panom-sługom.	Na wpół	strażnicy,	na	wpół	dozorcy,	pilnowali,	kto	wchodził	i	wychodził.

Grubym	 mosiężnym	 kluczem	 otworzyła	 drzwi	 do	 komnat	 Jasnah,	 po	 czym

wślizgnęła	 się	 do	 środka	 i	 zamknęła	 drzwi	 za	 sobą.	 Nieduży	 salon	 –	 wyposażony	 w dywan	 i	 dwa	 krzesła	 obok	 kominka	 –	 oświetlały	 topazy.	 Na	 stole	 wciąż	 stał	 na	 wpół

opróżniony	kielich	pomarańczowego	wina,	pozostały	po	wieczornych	studiach	Jasnah,

jak	również	kilka	okruchów	chleba.

Shallan	 pośpieszyła	 do	 swojego	 pokoju,	 zamknęła	 drzwi	 i	 wyjęła	 Dusznik	 z

bezpiecznej	sakiewki.	Ciepły	blask	klejnotów	skąpał	jej	twarz	w	białym	i	czerwonym

blasku.	Były	tak	duże	–	i	wobec	tego	jasne	–	że	trudno	było	na	nie	patrzeć.	Każdy	byłby wart	dziesięć	lub	dwadzieścia	broamów.

Była	 zmuszona	 ukryć	 je	 na	 zewnątrz	 podczas	 ostatniej	 arcyburzy,	 by	 je	 napełnić, co	 stanowiło	 dodatkowe	 źródło	 niepokoju.	 Odetchnęła	 głęboko,	 po	 czym	 uklękła	 i wysunęła	spod	łóżka	nieduży	kijek.	Minęło	półtora	tygodnia	ćwiczeń	i	wciąż	nie	udało jej	 się	 zmusić	 Dusznika	 do…	 cóż,	 do	 zrobienia	 czegokolwiek.	 Próbowała	 stukania	 w klejnoty,	 przekręcania	 ich,	 potrząsania	 dłonią	 i	 poruszania	 nią	 dokładnie	 tak,	 jak Jasnah.	 Wpatrywała	 się	 w	 kolejne	 rysunki	 tego	 procesu,	 które	 wykonała.	 Próbowała mówić,	skupiać	się,	a	nawet	błagać.

Jednakże	 poprzedniego	 dnia	 znalazła	 książkę,	 w	 której	 pojawiła	 się	 użyteczna wskazówka,	 a	 w	 każdym	 razie	 tak	 się	 zdawało.	 Utrzymywała	 ona,	 że	 nucenie	 może zwiększać	 skuteczność	 Dusznikowania.	 Usiadła	 na	 łóżku	 i	 zmusiła	 się	 do	 skupienia.

Zamknęła	 oczy,	 wzięła	 kijek	 i	 wyobraziła	 sobie,	 że	 przeobraża	 się	 w	 kwarc.	 Później zaczęła	nucić.

Nic	 się	 nie	 stało.	 Nuciła	 jednak,	 próbując	 różnych	 tonacji,	 skupiając	 się	 ze wszystkich	 sił.	 Koncentrowała	 się	 na	 zadaniu	 przez	 dobre	 pół	 godziny,	 aż	 jej	 umysł

zaczął	 błądzić.	 Zaczął	 ją	 dręczyć	 nowy	 niepokój.	 Jasnah	 była	 jedną	 z	 najbardziej błyskotliwych	 i	 wnikliwych	 uczonych	 na	 świecie.	 Położyła	 Dusznik	 w	 miejscu,	 z którego	mógł	zostać	zabrany.	Czy	celowo	oszukała	Shallan	imitacją?

To	się	 wydawało	zbyt	 wielką	komplikacją.	 Dlaczego	nie	 zatrzasnąć	pułapki	 i	 nie

ujawnić,	że	Shallan	jest	złodziejką?	Fakt,	że	nie	umiała	uruchomić	Dusznika,	sprawił, że	rozpaczliwie	szukała	nawet	najmniej	prawdopodobnych	wyjaśnień.

Przestała	 nucić	 i	 otworzyła	 oczy.	 Patyk	 się	 nie	 zmienił.	 Tyle	 mi	 pomogła	 ta wskazówka,	pomyślała,	odkładając	go	z	westchnieniem.	Miała	tak	wielką	nadzieję.

Położyła	 się	 na	 łóżku,	 odpoczywając	 i	 wpatrując	 się	 w	 brązowe	 kamienne

sklepienie,	wycięte	–	podobnie	jak	reszta	Konklawe	–	we	wnętrzu	góry.	W	tym	miejscu

kamień	 celowo	 nie	 został	 oszlifowany,	 przez	 co	 przypominał	 sklepienie	 jaskini.	 Był

piękny	 w	 dyskretny	 sposób,	 którego	 nigdy	 wcześniej	 nie	 zauważyła,	 barwy	 i	 kontury skały	falowały	jak	powierzchnia	stawu,	którą	ktoś	poruszył.

Wzięła	 arkusz	 z	 teczki	 i	 zaczęła	 szkicować	 wzory	 kamienia.	 Jeden	 szkic	 dla uspokojenia,	 a	 później	 wróci	 do	 Dusznika.	 Może	 znów	 powinna	 spróbować	 na	 drugiej ręce.

Nie	 mogła	 uwiecznić	 barw	 warstw,	 nie	 węglem,	 ale	 mogła	 ukazać	 fascynujący

sposób,	 w	 jaki	 warstwy	 przeplatały	 się	 ze	 sobą.	 Niczym	 dzieło	 sztuki.	 Czy	 jakiś kamieniarz	celowo	wykuł	takie	sklepienie,	tworząc	to	subtelne	dzieło,	czy	też	było	to przypadkowe	 dzieło	 natury?	 Uśmiechnęła	 się,	 wyobrażając	 sobie	 przepracowanego kamieniarza,	 który	 zauważa	 piękne	 ziarno	 skały	 i	 postanawia	 stworzyć	 falujący	 wzór dla	własnej	przyjemności	i	z	poczucia	piękna.

–	Kim	jesteś?

Shallan	 krzyknęła	 i	 usiadła,	 a	 szkicownik	 spadł	 jej	 z	 kolan.	 Ktoś	 wyszeptał	 te słowa.	Słyszała	je	tak	wyraźnie!

–	Kto	tam?	–	spytała.

Cisza.

–	Kto	tam?!	–	spytała	głośniej.	Jej	serce	tłukło	się	w	piersi.

Zza	 drzwi	 pokoju,	 z	 salonu	 dobiegł	 jakiś	 dźwięk.	 Shallan	 podskoczyła	 i	 ukryła dłoń	 z	 Dusznikiem	 pod	 poduszką,	 kiedy	 drzwi	 uchyliły	 się,	 ukazując	 pomarszczoną pałacową	służącą,	ciemnooką	i	ubraną	w	biało-czarny	strój.

–	Ojej!	–	wykrzyknęła	kobieta.	–	Nie	miałam	pojęcia,	że	tu	jesteście,	jasności.

Ukłoniła	się	nisko.

Pałacowa	 pokojówka.	 Przyszła	 posprzątać,	 jak	 codziennie.	 Skupiwszy	 się	 na

medytacji,	Shallan	nie	usłyszała,	jak	wchodzi.

–	Dlaczego	się	do	mnie	odezwałaś?

–	Odezwałam	się	do	was,	jasności?

–	Ty…

Nie,	 głos	 był	 szeptem	 i	 całkiem	 wyraźnie	 dobiegał	 z	 wnętrza	 pokoju	 Shallan.	 To nie	mogła	być	pokojówka.

Zadrżała	i	rozejrzała	się	dookoła.	Ale	to	głupota.	Malutki	pokój	łatwo	dawało	się

sprawdzić.	W	kątach	i	pod	jej	łóżkiem	nie	ukrywali	się	Pustkowcy.

Co	 w	 takim	 razie	 usłyszała?	 Z	 pewnością	 odgłosy	 sprzątania.	 Umysł	 Shallan	 po prostu	zinterpretował	te	przypadkowe	dźwięki	jako	słowa.

Zmuszając	 się	 do	 rozluźnienia,	 Shallan	 spojrzała	 ponad	 ramieniem	 służącej	 do salonu.	Kobieta	sprzątnęła	kielich	i	okruchy.	O	ścianę	opierała	się	miotła.	Dodatkowo drzwi	do	pokoju	Jasnah	były	otwarte.

–	Byłaś	w	pokoju	jasności	Jasnah?	–	spytała	ostro	Shallan.

–	 Tak,	 jasności	 –	 odpowiedziała	 kobieta.	 –	 Uporządkowałam	 biurko,	 pościeliłam łóżko…

–	Jasność	Jasnah	nie	lubi,	jak	ktoś	wchodzi	do	jej	pokoju.	Służącym	powiedziano,

by	tam	nie	sprzątały.

Król	twierdził,	że	jego	pokojówki	są	bardzo	starannie	dobrane	i	że	nigdy	nie	było

przypadków	 kradzieży,	 ale	 Jasnah	 i	 tak	 nalegała,	 by	 żadna	 nie	 wchodziła	 do	 jej sypialni.

Kobieta	pobladła.

–	Przepraszam,	jasności.	Nie	słyszałam!	Nie	powiedziano	mi…

–	 Już	 dobrze	 –	 powiedziała	 Shallan.	 –	 Powinnaś	 jej	 powiedzieć,	 co	 zrobiłaś.

Zawsze	 poznaje,	 że	 ktoś	 ruszał	 jej	 rzeczy.	 Lepiej	 dla	 ciebie	 będzie,	 jeśli	 do	 niej pójdziesz	i	wyjaśnisz.

–	T-tak,	jasności.	–	Kobieta	znów	się	ukłoniła.

–	Właściwie	–	odezwała	się	Shallan,	gdy	coś	przyszło	jej	na	myśl	–	powinnaś	pójść

teraz.	Nie	ma	sensu	tego	odkładać.

Stara	pokojówka	westchnęła.

–	Tak,	oczywiście,	jasności.

Wycofała	się.	Kilka	chwil	później	drzwi	zamknęły	się	za	nią.

Shallan	 zerwała	 się	 z	 łóżka,	 zdjęła	 Dusznik	 i	 wepchnęła	 go	 z	 powrotem	 do

sakiewki.	 Wypadła	 na	 zewnątrz	 z	 bijącym	 sercem,	 zupełnie	 zapomniała	 o	 dziwnym głosie,	 oto	 bowiem	 miała	 okazję	 zajrzeć	 do	 sypialni	 Jasnah.	 Mało	 prawdopodobne,	 by odkryła	 coś	 użytecznego	 na	 temat	 Duszników,	 ale	 nie	 mogła	 nie	 wykorzystać	 tej szansy	–	nie,	skoro	mogła	obwinić	służącą	o	poruszenie	rzeczy	Jasnah.

Czuła	 się	 jedynie	 odrobinę	 winna.	 Już	 okradła	 Jasnah.	 W	 porównaniu	 z	 tym

myszkowanie	w	jej	pokoju	było	niczym.

Sypialnia	 była	 większa	 niż	 ta	 należąca	 do	 Shallan,	 choć	 ze	 względu	 na

nieunikniony	 brak	 okien	 wciąż	 wydawała	 się	 ciasna.	 Połowę	 przestrzeni	 zajmowało łoże	 Jasnah,	 okropieństwo	 z	 baldachimem.	 Lustro	 stało	 przy	 przeciwległej	 ścianie,	 a obok	niego	toaletka,	z	której	Shallan	ukradła	Dusznik.	Poza	tym,	w	pokoju	znajdowało się	jedynie	biurko,	po	lewej	zastawione	stertami	książek.

Shallan	 wcześniej	 nie	 miała	 okazji	 spojrzeć	 na	 notatniki	 Jasnah.	 Może

przypadkiem	 robiła	 notatki	 na	 temat	 Dusznika?	 Dziewczyna	 usiadła	 przy	 biurku, wysunęła	 górną	 szufladę	 i	 przejrzała	 pędzelki,	 węglowe	 ołówki	 i	 arkusze	 papieru.

Wszystkie	 leżały	 porządnie	 ułożone,	 a	 papier	 był	 czysty.	 W	 szufladzie	 na	 dole	 po prawej	 znalazła	 atrament	 i	 czyste	 notatniki.	 W	 szufladzie	 na	 dole	 po	 lewej	 niewielki zbiór	źródeł.

Pozostały	tylko	książki	na	blacie.	Jasnah	zabierała	większość	notatników	ze	sobą,

kiedy	pracowała.	Ale…	tak,	kilka	zostało.	Shallan	z	bijącym	sercem	wzięła	trzy	cienkie tomiki	i	położyła	je	przed	sobą.

„Notatki	o	Uruthiru”,	głosił	napis	wewnątrz	pierwszego.	Notatnik	był	pełen,	jak

się	 zdawało,	 cytatów	 z	 licznych	 ksiąg,	 które	 znalazła	 Jasnah,	 i	 notatek	 na	 ich	 temat.

Wszystkie	 mówiły	 o	 tym	 miejscu,	 Uruthiru.	 Jasnah	 wspomniała	 je	 wcześniej	 w

rozmowie	z	Kabsalem.

Shallan	odłożyła	notatnik	i	spojrzała	na	następny,	licząc	na	wzmiankę	o	Duszniku.

Ten	 również	 był	 wypełniony	 do	 końca,	 ale	 pozbawiony	 tytułu.	 Shallan	 przejrzała	 go, czytając	niektóre	wpisy.

„Ci	 z	 popiołu	 i	 ognia,	 którzy	 zabijali	 jak	 chmara,	 niepowstrzymani	 przed	 obliczem Heroldów”.	Znalezione	w	Masly,	s.	337.	Potwierdzają	Coldwin	i	Hasavah.

„Zabierają	 światło,	 gdziekolwiek	 się	 czają.	 Skóra,	 która	 jest	 spalona”.	 Cormshen, strona	104.

Innia,	 w	 swoim	 zapisie	 dziecięcych	 bajek,	 mówi	 o	 Pustkowcach,	 którzy	 są:	 „Niczym arcyburza,	 pojawiający	 się	 regularnie,	 lecz	 zawsze	 niespodziewani”.	 Słowo	 Spustoszenie pojawia	 się	 dwukrotnie	 w	 odniesieniu	 do	 ich	 przybycia.	 Patrz	 strony	 57,	 59	 i	 64

„Opowieści	przy	ogniu”.

„Zmieniali	się,	kiedy	z	nimi	walczyliśmy.	Byli	jak	cienie,	które	przeobrażają	się,	gdy tańczy	 płomień.	 Nie	 lekceważcie	 ich	 ze	 względu	 na	 to,	 co	 zobaczycie	 na	 początku”.

Domniemany	urywek	wypowiedzi	Talatina,	Świetlistego	z	Zakonu	Strażników	Skał.	Źródło –	 „Wcielony”	 Guvlowa	 –	 uważane	 jest	 za	 wiarygodnie,	 choć	 ta	 wypowiedź	 pochodzi	 ze skopiowanego	fragmentu	„Poematu	siódmego	ranka”,	który	zaginął.

I	 tak	 dalej,	 i	 tak	 dalej.	 Całe	 strony.	 Jasnah	 uczyła	 ją	 tej	 metody	 prowadzenia notatek	 –	 kiedy	 notatnik	 został	 zapełniony,	 każdy	 wpis	 był	 ponownie	 oceniany	 pod kątem	 wiarygodności	 i	 użyteczności,	 i	 przepisywany	 do	 innego,	 bardziej szczegółowego	notatnika.

Marszcząc	czoło,	Shallan	przejrzała	ostatni	notatnik.	Skupiał	się	na	Natanatanie,

Niczyich	 Wzgórzach	 i	 Strzaskanych	 Równinach.	 Zbierał	 zapisy	 odkryć	 myśliwych, badaczy	 lub	 handlarzy	 szukających	 rzecznej	 drogi	 do	 Nowego	 Natananu.	 Z	 trzech notatników	największy	był	ten	poświęcony	Pustkowcom.

Znów	 Pustkowcy.	 Wielu	 ludzi	 w	 wiejskich	 okolicach	 szeptało	 o	 nich	 i	 innych potworach	 w	 ciemnościach.	 O	 chrypnikach,	 burzoszeptaczach	 lub	 nawet	 budzących postrach	nocosprenach.	Surowe	nauczycielki	uczyły	Shallan,	że	to	przesądy,	zmyślenia Zaginionych	 Świetlistych,	 którzy	 wykorzystywali	 potwory,	 by	 uzasadnić	 swoją dominację	nad	ludzkością.

Żarliwcy	 uczyli	 czegoś	 innego.	 Mówili	 o	 Zaginionych	 Świetlistych	 –	 zwanych

Świetlistymi	Rycerzami	–	którzy	pokonali	Pustkowców	podczas	wojny	o	Roshar.	Wedle

tych	 nauk	 dopiero	 po	 pokonaniu	 Pustkowców	 –	 i	 odejściu	 Heroldów	 –	 Świetliści upadli.

Obie	 grupy	 zgadzały	 się,	 że	 Pustkowcy	 odeszli.	 Zmyślenia	 czy	 dawno	 pokonani wrogowie,	 rezultat	 końcowy	 był	 ten	 sam.	 Shallan	 wierzyła,	 że	 niektórzy	 ludzie	 –	 być może	 nawet	 niektóre	 uczone	 –	 mogli	 wierzyć,	 że	 Pustkowcy	 wciąż	 istnieją	 i nawiedzają	 ludzkość.	 Ale	 Jasnah	 sceptyczka?	 Jasnah,	 która	 zaprzeczała	 istnieniu Wszechmocnego?	 Czy	 ta	 kobieta	 mogła	 być	 tak	 wypaczona,	 by	 zaprzeczać	 istnieniu Boga,	ale	akceptować	istnienie	jego	mitologicznych	wrogów?

Rozległo	 się	 pukanie	 do	 zewnętrznych	 drzwi.	 Shallan	 podskoczyła,	 uniosła	 rękę do	piersi.	Pośpiesznie	odłożyła	notatniki	na	biurku	w	tym	samym	porządku	i	układzie.

Później	 zdenerwowana	 ruszyła	 do	 drzwi.	 Głupia,	 Jasnah	 by	 nie	 pukała,	 powiedziała sobie,	przekręciła	klucz	i	uchyliła	drzwi.

Za	nimi	stał	Kabsal.	Przystojny	jasnooki	żarliwiec	trzymał	koszyk.

–	 Doszły	 mnie	 słuchy,	 że	 masz	 dzień	 wolny.	 –	 Kusząco	 potrząsnął	 koszykiem.	 –

Masz	ochotę	na	dżem?

Shallan	 uspokoiła	 się	 i	 posłała	 spojrzenie	 w	 stronę	 otwartego	 pokoju	 Jasnah.

Naprawdę	chciała	jeszcze	poszukać.	Odwróciła	się	do	Kabsala,	chcąc	mu	odmówić,	ale

jego	oczy	były	tak	zachęcające.	Ta	sugestia	uśmiechu	na	jego	twarzy,	ta	dobroduszna	i rozluźniona	postawa.

Gdyby	 Shallan	 poszła	 z	 Kabsalem,	 może	 mogłaby	 go	 spytać,	 co	 wiedział	 o

Dusznikach.	 Jednak	 nie	 dlatego	 podjęła	 decyzję.	 Rzeczywiście	 powinna	 się	 rozluźnić.

Ostatnio	 była	 zdenerwowana,	 jej	 umysł	 wypełniała	 filozofia,	 a	 każdą	 wolną	 chwilę próby	zmuszenia	Dusznika	do	pracy.	Nic	dziwnego,	że	słyszała	głosy.

–	Mam	wielką	ochotę	na	dżem	–	stwierdziła.

*

–	 Dżem	 z	 jagód	 prawdy	 –	 powiedział	 Kabsal,	 unosząc	 niewielki	 zielony	 słoik.	 –

Azirski.	 Wedle	 legend,	 ci,	 którzy	 spożywają	 jagody,	 mówią	 samą	 prawdę	 aż	 do następnego	zachodu	słońca.

Shallan	 uniosła	 brew.	 Siedzieli	 na	 poduszkach	 na	 kocu	 w	 ogrodach	 Konklawe,

niedaleko	miejsca,	gdzie	zaczęła	eksperymenty	z	Dusznikiem.

–	A	czy	to	prawda?

–	Raczej	nie	–	powiedział	Kabsal,	otwierając	słoik.	–	Jagody	są	nieszkodliwe.	Ale

liście	i	pędy	rośliny,	jeśli	je	spalić,	wydzielają	dym,	który	wprawia	ludzi	w	upojenie	i euforię.	Wydaje	się,	że	ludzie	często	zbierali	pędy	na	ognisko.	Jedli	jagody	przy	ogniu i	mieli…	interesującą	noc.

–	To	dziwne…	–	zaczęła	Shallan,	po	czym	zagryzła	wargę.

–	Co	takiego?	–	zachęcił	ją.

Westchnęła.

–	 To	 dziwne,	 że	 nie	 były	 zwane	 jagodami	 narodzin,	 biorąc	 pod	 uwagę…	 –

Zarumieniła	się.

Zaśmiał	się.

–	Słuszna	uwaga.

–	 Ojcze	 Burz	 –	 powiedziała,	 rumieniąc	 się	 jeszcze	 bardziej.	 –	 Naprawę	 nie	 radzę sobie	ze	stosownym	zachowaniem.	Daj	mi	dżemu,	proszę.

Uśmiechnął	 się	 i	 podał	 jej	 kromkę	 chleba	 posmarowaną	 zielonym	 dżemem.

Parshmen	 o	 tępym	 spojrzeniu	 –	 przywłaszczony	 z	 Konklawe	 –	 siedział	 na	 ziemi	 obok ściany	 łupkokory,	 pełniąc	 obowiązki	 zaimprowizowanej	 przyzwoitki.	 Czuła	 się dziwnie,	 przebywając	 w	 obecności	 mężczyzny	 prawie	 w	 jej	 wieku,	 w	 towarzystwie jedynie	samotnego	parshmena.	Wydawało	jej	się	to	wyzwalające.	Ożywcze.	A	może	tak działało	na	nią	słońce	i	świeże	powietrze.

–	 Nie	 radzę	 sobie	 również	 z	 byciem	 uczoną	 –	 dodała,	 przymykając	 oczy	 i

oddychając	głęboko.	–	Stanowczo	za	bardzo	lubię	przebywać	na	zewnątrz.

–	Wiele	z	największych	uczonych	spędziło	życie	na	podróżach.

–	 A	 na	 każdą	 z	 nich	 –	 sprzeciwiła	 się	 Shallan	 –	 przypadała	 setka	 innych,	 które utknęły	w	zakamarkach	bibliotek,	pośród	ksiąg.

–	 I	 niczego	 innego	 bardziej	 nie	 pragnęły.	 Większość	 ludzi,	 których	 pociągają badania,	woli	zakamarki	i	biblioteki.	Ale	ty	nie.	To	cię	czyni	intrygującą.

Otworzyła	 oczy,	 uśmiechnęła	 się	 do	 niego	 i	 ugryzła	 spory	 kęs	 chleba	 z	 dżemem.

Ten	thayleński	chleb	był	tak	puszysty,	że	przypominał	ciasto.

–	 I	 jak	 –	 odezwała	 się,	 gdy	 przeżuwał	 swój	 kęs	 –	 czy	 czujesz	 się	 bardziej prawdomówny,	gdy	już	zjadłeś	dżem?

–	Jestem	żarliwcem	–	odparł.	–	Moim	obowiązkiem	i	powołaniem	jest	być	zawsze

prawdomównym.

–	Oczywiście	–	zgodziła	się.	–	Ja	również	zawsze	jestem	prawdomówna.	W	rzeczy

samej,	 jestem	 tak	 pełna	 prawdy,	 że	 czasem	 aż	 wyciska	 kłamstwa	 na	 moje	 wargi.

Widzisz,	w	moim	wnętrzu	nie	ma	na	nie	miejsca.

Roześmiał	się	serdecznie.

–	 Shallan	 Davar.	 Nie	 umiem	 sobie	 wyobrazić,	 by	 ktoś	 tak	 słodki	 jak	 ty

wypowiedział	choć	jedno	kłamstwo.

–	 W	 takim	 razie	 dla	 twojej	 równowagi	 umysłowej	 będę	 je	 wypowiadać	 parami.	 –

Uśmiechnęła	się.	–	Czuję	się	koszmarnie,	a	to	jedzenie	jest	obrzydliwe.

–	Właśnie	zaprzeczyłaś	całej	tradycji	i	mitologii	otaczającej	spożywanie	dżemu	z

jagód	prawdy!

–	Dobrze	–	stwierdziła.	–	Dżem	nie	powinien	mieć	tradycji	ani	mitologii.	Powinien

być	słodki,	kolorowy	i	smakowity.

–	Podobnie	jak	młode	damy,	jak	mniemam.

–	Bracie	Kabsalu!	–	Znów	się	zarumieniła.	–	To	wcale	nie	było	stosowne.

–	A	jednak	się	uśmiechasz.

–	Nic	nie	mogę	na	to	poradzić.	Jestem	słodka,	kolorowa	i	smakowita.

–	Co	do	kolorów,	bez	wątpienia	się	nie	mylisz	–	powiedział,	wyraźnie	rozbawiony

jej	rumieńcem.	–	I	słodyczy.	Nie	mogę	się	wypowiadać	na	temat	smakowitości…

–	Kabsalu!	–	wykrzyknęła,	choć	nie	była	zaskoczona.

Kiedyś	 powiedziała	 sobie,	 że	 interesował	 się	 nią	 wyłącznie	 ze	 względu	 na	 jej duszę,	ale	coraz	trudniej	było	jej	w	to	uwierzyć.	Zaglądał	przynajmniej	raz	w	tygodniu.

Roześmiał	się,	widząc	zawstydzenie	Shallan,	co	jeszcze	pogłębiło	jej	rumieniec.

–	Przestań!	–	Uniosła	rękę	do	oczu.	–	Twarz	muszę	mieć	w	tym	samym	odcieniu	co

włosy!	Nie	powinieneś	mówić	takich	rzeczy,	jesteś	mężem	głębokiej	wiary.

–	Ale	nadal	mężem,	Shallan.

–	 Który	 powiedział	 kiedyś,	 że	 jego	 zainteresowanie	 mną	 jest	 wyłącznie

akademickie.

–	Tak,	akademickie	–	odparł	swobodnie.	–	Co	łączy	się	z	wieloma	eksperymentami

i	badaniami	terenowymi.

–	Kabsalu!

Roześmiał	się	na	całe	gardło	i	odgryzł	kęs	chleba.

–	Przepraszam,	jasności	Shallan.	Ale	to	wywołuje	taką	reakcję!

Mruknęła	coś	pod	nosem,	opuszczając	dłoń,	ale	wiedziała,	że	mówił	takie	rzeczy

przynajmniej	 częściowo	 dlatego,	 że	 go	 zachęcała.	 Nic	 nie	 mogła	 na	 to	 poradzić.	 Nikt nigdy	 nie	 okazywał	 jej	 takiego	 zainteresowania,	 jak	 on.	 Lubiła	 go	 –	 lubiła	 z	 nim rozmawiać,	lubiła	go	słuchać.	To	był	cudowny	sposób	na	przerwanie	monotonii	nauki.

Oczywiście,	 nie	 było	 szans	 na	 związek.	 Zakładając,	 że	 uda	 jej	 się	 ochronić rodzinę,	 musiała	 zawrzeć	 odpowiednie	 politycznie	 małżeństwo.	 Flirtowanie	 z żarliwcem	należącym	do	króla	Kharbranthu	nikomu	nie	posłuży.

Wkrótce	 będę	 musiała	 zacząć	 mu	 dawać	 do	 zrozumienia,	 jak	 wygląda	 prawda,

pomyślała.	Musi	wiedzieć,	że	do	niczego	nie	dojdzie.

Pochylił	się	ku	niej.

–	Naprawdę	jesteś	taka,	jaka	jesteś,	czyż	nie,	Shallan?

–	Kompetentna?	Inteligentna?	Czarująca?

Uśmiechnął	się.

–	Autentyczna.

–	Nie	powiedziałabym	tego	–	stwierdziła.

–	Jesteś.	Widzę	to	w	tobie.

–	 Nie	 chodzi	 o	 to,	 że	 jestem	 autentyczna.	 Jestem	 naiwna.	 Spędziłam	 całe

dzieciństwo	w	posiadłości	rodziny.

–	Nie	otacza	cię	aura	samotniczki.	Tak	swobodnie	prowadzisz	rozmowę.

–	 Musiałam	 do	 tego	 dojść.	 Większość	 dzieciństwa	 spędziłam	 w	 swoim	 własnym

towarzystwie,	a	nie	znoszę	nudnych	rozmówców.

Uśmiechnął	się,	choć	w	oczach	miał	troskę.

–	Wielka	szkoda,	że	komuś	takiemu	jak	tobie	brakowało	zainteresowania.	To	jak

wieszanie	pięknego	obrazu	frontem	do	ściany.

Oparła	się	na	bezpiecznej	dłoni	i	dokończyła	chleb.

–	Nie	 powiem,	że	 brakowało	mi	 zainteresowania.	Ojciec	 zwracał	na	 mnie	 wielką

uwagę.

–	Słyszałem	o	nim.	Ma	opinię	surowego.

–	On…	–	musiała	udawać,	że	ojciec	wciąż	żyje	–	…jest	człowiekiem	pełnym	pasji	i

cnoty.	Tyle	tylko,	że	nie	jednocześnie.

–	Shallan!	Chyba	nie	słyszałem	bardziej	błyskotliwej	wypowiedzi	z	twoich	ust.

–	I	bardziej	prawdziwej.	Niestety.

Kabsal	spojrzał	jej	w	oczy,	jakby	czegoś	w	nich	szukał.	Co	zobaczył?

–	Zdaje	się,	że	nie	darzysz	ojca	szczególną	sympatią.

–	Kolejne	prawdziwe	stwierdzenie.	Najwyraźniej	jagody	działają	na	nas	oboje.

–	Jak	mniemam,	jest	przykrym	człowiekiem?

–	Tak,	choć	nigdy	wobec	mnie.	Jestem	zbyt	cenna.	Jego	idealna,	doskonała	córka.

Widzisz,	mój	ojciec	jest	dokładnie	typem	człowieka,	który	powiesiłby	obraz	odwrotnie.

W	ten	sposób	nie	skalają	go	niegodne	oczy	ani	nie	dotkną	niegodne	palce.

–	Wielka	szkoda.	Wydajesz	mi	się	bardzo	dotykalna.

Spiorunowała	go	wzrokiem.

–	Mówiłam	ci	już,	koniec	z	tymi	żarcikami.

–	 To	 nie	 był	 żarcik	 –	 powiedział,	 spoglądając	 na	 nią	 niebieskimi	 oczyma.

Szczerymi	oczyma.	–	Intrygujesz	mnie,	Shallan	Davar,

Poczuła,	że	serce	wali	jej	w	piersi.	Co	dziwne,	jednocześnie	przepełniła	ją	panika.

–	Nie	powinnam	być	intrygująca.

–	Dlaczego	nie?

–	 Zagadki	 logiczne	 są	 intrygujące.	 Obliczenia	 matematyczne	 mogą	 być

intrygujące.	 Manipulacje	 polityczne	 są	 intrygujące.	 Ale	 kobiety…	 powinny	 być	 co najmniej	nieprzeniknione.

–	A	jeśli	sądzę,	że	zaczynam	cię	rozumieć?

–	To	masz	nade	mną	dużą	przewagę	–	stwierdziła.	–	Ponieważ	ja	sama	siebie	nie

rozumiem.

Uśmiechnął	się.

–	Nie	powinniśmy	tak	rozmawiać,	Kabsalu.	Jesteś	żarliwcem.

–	Można	opuścić	szeregi	żarliwców,	Shallan.

Przeszył	 ją	 dreszcz.	 Wpatrywał	 się	 w	 nią	 spokojnie,	 nie	 mrugając.	 Przystojny, wygadany,	dowcipny.	To	wkrótce	może	się	stać	bardzo	niebezpieczne,	pomyślała.

–	 Jasnah	 sądzi,	 że	 zbliżyłeś	 się	 do	 mnie,	 ponieważ	 chcesz	 dostać	 jej	 Dusznik	 –

wyrzuciła	z	siebie	Shallan,	po	czym	się	skrzywiła.

Idiotka!	 –	 pomyślała.	 Tak	 reagujesz,	 kiedy	 mężczyzna	 sugeruje,	 że	 mógłby

porzucić	służbę	Wszechmocnemu,	by	być	z	tobą?

–	 Jasność	 Jasnah	 jest	 całkiem	 bystra	 –	 stwierdził	 Kabsal,	 odkrawając	 kolejną kromkę	chleba.

Shallan	zamrugała.

–	Och.	To	znaczy,	że	ma	rację?

–	 Ma	 rację	 i	 się	 myli	 –	 odparł	 Kabsal.	 –	 Krąg	 wyznawców	 bardzo,	 ale	 to	 bardzo pragnąłby	zdobyć	ten	fabrial.	Zamierzałem	w	końcu	poprosić	cię	o	pomoc.

–	Ale?

–	 Ale	 moi	 przełożeni	 uznali	 to	 za	 bardzo	 zły	 pomysł.	 –	 Skrzywił	 się.	 –	 Sądzą,	 że król	 Alethkaru	 jest	 na	 tyle	 wybuchowy,	 by	 pójść	 pod	 takim	 pretekstem	 na	 wojnę	 z Kharbranthem.	 Duszniki	 to	 nie	 Ostrza	 Odprysku,	 ale	 mogą	 być	 równie	 ważne.	 – Potrząsnął	 głową	 i	 odgryzł	 kęs.	 –	 Elhokar	 Kholin	 powinien	 się	 wstydzić,	 że	 pozwala siostrze	używać	tego	fabriala,	szczególnie	w	tak	trywialny	sposób.	Ale	gdybyśmy	mieli go	ukraść…	Cóż,	reperkusje	mogłyby	objąć	cały	voriński	Roshar.

–	Aż	tak?	–	spytała	Shallan,	czując	mdłości.

Pokiwał	głową.

–	Większość	ludzi	o	tym	nie	myśli.	Ja	nie	myślałem.	Królowie	władają	i	prowadzą

wojny	 Odpryskami…	 ale	 ich	 armie	 utrzymują	 się	 przy	 życiu	 dzięki	 Dusznikom.	 Czy masz	 pojęcia,	 jak	 potężne	 linie	 zaopatrzenia	 i	 siły	 ludzkie	 zastępują	 Duszniki?	 Bez nich	 prowadzenie	 wojny	 jest	 prawie	 niemożliwe.	 Każdego	 miesiąca	 potrzebowałabyś setek	wozów	wypełnionych	żywnością!

–	Cóż…	to	byłby	problem.	–	Odetchnęłam	głęboko.	–	Fascynują	mnie,	te	Duszniki.

Zawsze	się	zastanawiałam,	jakie	by	to	było	uczucie,	używać	jednego	z	nich.

–	Ja	też.

–	Czyli	nigdy	z	nich	nie	korzystałeś?

Potrząsnął	głową.

–	W	Kharbrancie	nie	ma	żadnych.

Racja,	 pomyślała.	 To	 dlatego	 król	 potrzebował	 pomocy	 Jasnah,	 by	 uratować

wnuczkę.

–	Czy	słyszałeś	kiedykolwiek,	by	ktoś	rozmawiał	o	korzystaniu	z	nich?

Skuliła	się,	wypowiadając	te	odważne	słowa.	Nie	zrobi	się	podejrzliwy?

On	jedynie	swobodnie	przytaknął.

–	Jest	w	tym	pewna	tajemnica,	Shallan.

–	Naprawdę?	–	spytała	ze	ściśniętym	gardłem.

Popatrzył	na	nią	porozumiewawczo.

–	W	rzeczywistości	to	wcale	nie	jest	takie	trudne.

–	To…	co	takiego?

–	 To	 prawda	 –	 stwierdził.	 –	 Słyszałem	 od	 kilku	 żarliwców.	 Duszniki	 otacza	 tak wiele	cieni	i	rytuałów.	Są	utrzymywane	w	tajemnicy,	nie	korzysta	się	z	nich	przy	kimś.

Ale	tak	naprawdę	niewiele	się	w	nich	kryje.	Nakłada	się	jeden	z	nich,	przyciska	dłoń

do	czegoś	i	palcem	stuka	w	klejnot.	Tak	prosto	działają.

–	Jasnah	robi	to	inaczej	–	powiedziała,	być	może	nieco	zbyt	defensywnie.

–	 Owszem,	 to	 mnie	 zdezorientowało,	 ale	 podobno,	 jeśli	 wystarczająco	 długo

korzysta	się	z	jednego	z	nich,	człowiek	uczy	się	lepiej	nad	nimi	panować.	–	Potrząsnął

głową.	 –	 Nie	 podoba	 mi	 się	 tajemnica,	 która	 wokół	 nich	 narosła.	 Za	 bardzo	 trąci mistycyzmem	 starej	 Hierokracji.	 Lepiej,	 żebyśmy	 nie	 ruszyli	 znów	 tą	 drogą.	 Jakie	 to ma	 znaczenie,	 że	 ludzie	 by	 się	 dowiedzieli,	 jak	 prosto	 korzysta	 się	 z	 Duszników?

Zasady	i	dary	Wszechmocnego	często	są	proste.

Shallan	 prawie	 nie	 słuchała	 ostatniej	 części.	 Niestety,	 wydawało	 się,	 że	 Kabsal wie	tyle	samo,	co	ona.	Może	nawet	mniej.	Wypróbowała	sposób,	o	którym	mówił,	i	nie zadziałało.	Może	żarliwcy,	których	znał,	kłamali,	by	zachować	tajemnicę?

–	 Tak	 czy	 inaczej	 –	 powiedział	 Kabsal	 –	 chyba	 zdryfowaliśmy.	 Spytałaś	 mnie	 o kradzież	 Dusznika	 i	 możesz	 być	 spokojna,	 nie	 postawię	 cię	 w	 takiej	 sytuacji.	 To	 był

głupi	pomysł	i	zakazano	mi	jego	realizacji.	Nakazano	mi	zatroszczyć	się	o	twoją	duszę i	 upewnić	 się,	 że	 nie	 zepsuje	 cię	 nauczanie	 Jasnah,	 a	 być	 może	 również	 spróbować odzyskać	jej	duszę.

–	Cóż,	to	ostatnie	może	być	trudne.

–	Nie	zauważyłem.

Uśmiechnęła	się,	choć	nie	wiedziała,	jak	powinna	się	czuć.

–	Chyba	trochę	zepsułam	tę	chwilę,	prawda?	Między	nami.

–	Cieszę	się,	że	to	zrobiłaś	–	odparł,	otrzepując	dłonie.	–	Daję	się	ponieść,	Shallan.

Czasami	zastanawiam	się,	czy	równie	kiepsko	radzę	sobie	z	byciem	żarliwcem,	jak	ty

ze	stosownym	zachowaniem.	Nie	chcę	być	bezczelny.	Po	prostu	sposób,	w	jaki	mówisz,

sprawia,	że	mój	umysł	zaczyna	się	burzyć,	a	język	wypowiada	wszystko,	co	pojawia	się

na	jego	końcu.

–	I	dlatego…

–	 I	 dlatego	 się	 pożegnamy	 –	 powiedział	 Kabsal,	 wstając.	 –	 Potrzebuję	 czasu	 do zastanowienia.

Shallan	również	wstała,	wyciągając	swobodną	dłoń	w	jego	stronę,	by	jej	pomógł	–

wstawanie	 w	 wąskiej	 vorińskiej	 sukni	 nie	 było	 proste.	 Znajdowali	 się	 w	 części ogrodów,	 gdzie	 łupkokora	 nie	 rosła	 tak	 wysoko,	 więc,	 podniósłszy	 się,	 Shallan zobaczyła,	 że	 obok	 przechodzi	 król	 we	 własnej	 osobie,	 rozmawiając	 ze	 starszym żarliwcem	o	długiej,	wąskiej	twarzy.

Król	 często	 w	 południe	 spacerował	 po	 ogrodach.	 Pomachała	 do	 niego,	 ale

dobroduszny	 mężczyzna	 nie	 zauważył	 jej.	 Pogrążył	 się	 w	 rozmowie	 z	 żarliwcem.

Kabsal	odwrócił	się,	zobaczył	króla	i	pochylił.

–	Co	takiego?	–	spytała	Shallan.

–	 Król	 starannie	 pilnuje	 swoich	 żarliwców.	 On	 i	 brat	 Ixil	 sądzą,	 że	 dziś	 zajmuję się	katalogowaniem.

Uśmiechnęła	się.

–	Zaniedbałeś	dzisiejszą	pracę,	by	pójść	ze	mną	na	piknik?

–	Tak.

–	 Sądziłam,	 że	 miałeś	 spędzać	 ze	 mną	 czas	 –	 stwierdziła,	 zakładając	 ręce	 na piersi.	–	By	chronić	moją	duszę.

–	 Owszem.	 Ale	 wśród	 żarliwców	 są	 tacy,	 którzy	 martwią	 się,	 że	 interesuję	 się tobą	odrobinę	za	bardzo.

–	Mają	rację.

–	 Przyjdę	 do	 ciebie	 jutro	 –	 powiedział,	 wyglądając	 ponad	 krawędzią	 łupkokory.	 –

Zakładając,	że	za	karę	nie	utknę	na	cały	dzień	przy	indeksowaniu.	–	Uśmiechnął	się	do niej.	–	Jeśli	postanowię	opuścić	szeregi	żarliwców,	to	będzie	mój	wybór,	a	oni	nie	mogą mi	tego	zabronić…	choć	mogą	próbować	mnie	rozproszyć.

Odszedł,	gdy	przygotowała	się,	by	powiedzieć	mu,	że	za	dużo	sobie	wyobraża.

Nie	 umiała	 wypowiedzieć	 tych	 słów.	 Być	 może	 dlatego,	 że	 robiła	 się	 coraz	 mniej pewna	tego,	czego	pragnęła.	Nie	powinna	skupiać	się	na	pomaganiu	rodzinie?

Do	 tego	 czasu	 Jasnah	 z	 pewnością	 odkryła,	 że	 jej	 Dusznik	 nie	 działa,	 ale	 nie widziała	korzyści	w	ujawnianiu	tego	faktu.	Shallan	powinna	wyjechać.	Mogła	pójść	do Jasnah	 i	 wykorzystać	 koszmarne	 doświadczenie	 z	 uliczki	 jako	 pretekst,	 by	 się pożegnać.

A	 jednak	 czuła	 ogromną	 niechęć.	 Częściowo	 ze	 względu	 na	 Kabsala,	 lecz	 on	 nie był	główną	przyczyną.	Tak	naprawdę,	mimo	wszelkich	narzekań,	uwielbiała	się	uczyć.

Nawet	 po	 filozoficznym	 szkoleniu	 Jasnah,	 nawet	 po	 całych	 dniach	 spędzonych	 na

nauce.	 Mimo	 całej	 dezorientacji	 i	 napięcia,	 Shallan	 często	 czuła	 się	 spełniona	 jak nigdy	 wcześniej.	 Tak,	 Jasnah	 nie	 powinna	 zabijać	 tych	 mężczyzn,	 ale	 dziewczyna pragnęła	 poznać	 filozofię	 na	 tyle,	 by	 podać	 właściwe	 powody,	 dlaczego.	 Tak, przebijanie	się	przez	zapiski	historyczne	bywało	nużące,	ale	doceniała	umiejętności	i cierpliwość,	 jaką	 przy	 tym	 nabywała	 –	 z	 pewnością	 jej	 się	 przydadzą,	 kiedy	 sama będzie	w	przyszłości	prowadzić	własne	pogłębione	badania.

Dni	spędzone	na	nauce,	przerwy	na	południowy	posiłek	–	na	żartach	z	Kabsalem,

wieczory	 –	 na	 rozmowach	 i	 debatach	 z	 Jasnah.	 Tego	 właśnie	 pragnęła.	 I	 ta	 część	 jej życia	była	wierutnym	kłamstwem.

Wzięła	 koszyk	 i	 ruszyła	 do	 Konklawe	 i	 pokojów	 Jasnah.	 W	 koszu	 czekała	 na	 nią koperta	zaadresowana	do	niej.	Shallan	zmarszczyła	czoło,	złamała	pieczęć	i	zajrzała	do środka.

„Dziewczyno”,	 przeczytała,	 „ Radość	 wiatru	 wkrótce	 znów	 przybije	 do	 portu	 w Kharbrancie.	 Oczywiście,	 że	 pozwolimy	 Ci	 wrócić	 do	 domu.	 Z	 przyjemnością	 przyjmę cię	na	pokładzie.	Jesteśmy	ludźmi	Davarów.	Dłużnikami	twojej	rodziny.

Na	 razie	 czeka	 nas	 szybki	 rejs	 na	 kontynent,	 ale	 później	 pośpieszymy	 do

Kharbranthu.	Spodziewaj	się	nas	za	tydzień.

Kapitan	Tozbek”.

Dopisek	 autorstwa	 żony	 Tozbeka	 był	 jeszcze	 bardziej	 jednoznaczny:	 „Z	 radością zapewnimy	 Wam	 darmową	 podróż,	 jasności,	 jeśli	 zechcecie	 podczas	 rejsu	 podjąć	 się pracy	skryby.	Księgi	główne	od	dawna	wymagają	przepisania”.

Shallan	 długo	 wpatrywała	 się	 w	 wiadomość.	 Chciała	 wiedzieć,	 gdzie	 był	 i	 kiedy planował	powrócić,	ale	on	najwyraźniej	potraktował	jej	list	jako	prośbę,	by	przybył	i	ją zabrał.

Wydawało	 się	 to	 stosownym	 terminem.	 Wyjedzie	 trzy	 tygodnie	 po	 kradzieży

Dusznika,	jak	zresztą	obiecała	Nan	Balatowi.	Jeśli	do	tego	czasu	Jasnah	nie	zareaguje na	 podmianę	 fabriala,	 Shallan	 będzie	 musiała	 uznać	 to	 za	 wskazówkę,	 że	 nie	 jest podejrzana.

Tydzień.	Znajdzie	się	na	pokładzie	tego	statku.	Poczuła,	że	pęka	wewnątrz,	kiedy

to	sobie	uświadomiła,	ale	tak	musiało	się	stać.	Wyszła	z	korytarza	części	dla	gości,	a jej	stopy	poprowadziły	ją	wijącymi	się	korytarzami	do	Zasłony.

Wkrótce	 stanęła	 przed	 alkową	 Jasnah.	 Księżniczka	 siedziała	 przy	 biurku,

skrobiąc	trzciną	w	notatniku.	Uniosła	wzrok.

–	Chyba	ci	powiedziałam,	że	dziś	możesz	robić,	co	zechcesz.

–	Owszem.	A	ja	zrozumiałam,	że	tym,	co	pragnę	robić,	jest	nauka.

Jasnah	 uśmiechnęła	 się	 przebiegle	 i	 ze	 zrozumieniem.	 Niemal	 z	 zadowoleniem.

Gdyby	tylko	wiedziała.

–	 Cóż,	 za	 to	 nie	 mam	 zamiaru	 cię	 złajać	 –	 stwierdziła	 i	 powróciła	 do	 swoich badań.

Shallan	 usiadła,	 zaproponowała	 chleb	 i	 dżem	 Jasnah,	 która	 odmówiła	 i	 pisała dalej.	 Shallan	 ukroiła	 sobie	 kolejną	 kromkę	 i	 posmarowała	 dżemem.	 Następnie otworzyła	książkę	i	westchnęła	z	zadowoleniem.

Za	 tydzień	 będzie	 musiała	 wyjechać.	 Ale	 na	 razie	 pozwoli	 sobie	 jeszcze	 trochę poudawać.



Żyli	 w	 dziczy,	 zawsze	 czekając	 na	 Spustoszenie	 –	 a	 czasami	 na	 niemądre	 dziecko, które	nie	zwracało	uwagi	na	ciemności	nocy.

Owszem,	to	bajka	dla	dzieci,	ale	ten	cytat	z	„Cieni	przypomnianych”	najwyraźniej

sugeruje	prawdę,	której	szukam.	Patrz	strona	82,	czwarta	historia.

Kaladin	obudził	się	ze	znajomym	uczuciem	grozy.

Spędził	 większość	 nocy,	 leżąc	 na	 twardej	 podłodze,	 wpatrując	 się	 w	 ciemność	 i myśląc.	Dlaczego	próbować?	Dlaczego	się	przejmować?	Dla	tych	ludzi	nie	ma	nadziei.

Czuł	 się	 jak	 wędrowiec	 rozpaczliwie	 szukający	 drogi	 do	 miasta,	 by	 uciec	 przed dzikimi	bestiami.	Ale	miasto	leżało	na	szczycie	wysokiej	góry	i	niezależnie	od	tego,	z której	strony	podszedł,	wspinaczka	była	zawsze	taka	sama.	Niemożliwa.	Setki	różnych ścieżek.	Rezultat	wciąż	ten	sam.

Przeżycie	kary	nie	uratuje	jego	ludzi.	Wyszkolenie	ich,	by	biegali	szybciej,	ich	nie

uratuje.	Byli	przynętą.	Skuteczność	przynęty	nie	zmieniała	jej	celu	ani	losu.

Kaladin	zmusił	się,	by	wstać.	Czuł	się	przytłoczony.	Nadal	nie	rozumiał,	dlaczego

przeżył.	Czy	mnie	ochroniłeś,	Wszechmocny?	Uratowałeś	mnie,	bym	mógł	patrzyć,	jak

umierają?

Należało	 spalić	 modlitwy,	 by	 posłać	 je	 do	 Wszechmocnego,	 który	 czekał,	 aż	 jego Heroldowie	 odzyskają	 Sale	 Spokoju.	 To	 nigdy	 nie	 miało	 sensu	 dla	 Kaladina.

Wszechmocny	miał	widzieć	wszystko	i	wiedzieć	wszystko.	Dlaczego	więc	wymagał,	by

spalono	 modlitwę,	 zanim	 cokolwiek	 zrobił?	 Dlaczego	 w	 ogóle	 potrzebował,	 by	 ludzie dla	niego	walczyli?

Kaladin	wyszedł	z	koszar	na	światło.	I	znieruchomiał.

Mężczyźni	 stali	 w	 szeregu	 i	 czekali.	 Obszarpana	 banda	 mostowych,	 nosząca

brązowe	 skórzane	 kamizele	 i	 spodnie	 sięgające	 kolan.	 Brudne	 koszule	 wiązane	 z przodu,	 rękawy	 podwinięte	 do	 łokci.	 Zakurzona	 skóra,	 rozczochrane	 czupryny.	 A jednak,	dzięki	prezentowi	Skały	wszyscy	mieli	starannie	przycięte	brody	albo	gładko ogolone	twarze.	Wszystko	w	nich	wydawało	się	zużyte,	lecz	ich	twarze	były	czyste.

Kaladin	z	wahaniem	uniósł	dłoń	do	twarzy,	dotykając	zapuszczonej	czarnej	brody.

Wyglądało	na	to,	że	mężczyźni	na	coś	czekają.

–	Co?	–	spytał.

Mężczyźni	 poruszyli	 się	 niezręcznie,	 spoglądając	 w	 stronę	 tartaku.	 Oczywiście, czekali,	że	poprowadzi	ćwiczenia.	Ale	ćwiczenia	nie	miały	sensu.	Otworzył	usta,	by	to powiedzieć,	 lecz	 zawahał	 się,	 kiedy	 zobaczył,	 że	 ktoś	 się	 zbliża.	 Czterej	 mężczyźni niosący	 palankin.	 Obok	 szedł	 wysoki,	 chudy	 mężczyzna	 w	 fioletowym	 płaszczu jasnookich.

Mostowi	odwrócili	się	w	tamtą	stronę.

–	Co	to?	–	spytał	Hobber,	drapiąc	się	po	grubej	szyi.

–	Następca	Lamarila	–	powiedział	Kaladin,	łagodnie	przepychając	się	przez	szereg

mostowych.

Syl	sfrunęła	i	wylądowała	na	jego	ramieniu,	gdy	dźwigający	palankin	zatrzymali

się	 i	 obrócili,	 ukazując	 ciemnowłosą	 kobietę	 w	 wąskiej	 fioletowej	 sukni	 ozdobionej złotymi	 glifami.	 Spoczywała	 na	 kanapie,	 opierając	 się	 na	 boku,	 a	 jej	 oczy	 były bladoniebieskie.

–	 Jestem	 jasność	 Hashal	 –	 powiedziała	 głosem	 z	 lekkim	 akcentem	 z	 Kholinaru.	 –

Mój	mąż,	oświecony	Matal,	jest	waszym	nowym	kapitanem.

Kaladin	 ugryzł	 się	 w	 język,	 powstrzymując	 komentarz.	 Miał	 niejakie

doświadczenie	z	jasnookimi,	którzy	zostali	„awansowani”	na	takie	pozycje.	Sam	Matal

nie	 odezwał	 się	 ani	 słowem,	 po	 prostu	 stał	 z	 dłonią	 opartą	 o	 rękojeść	 miecza.	 Był

wysoki,	niemal	wzrostu	Kaladina,	ale	chudy.	Delikatne	dłonie.	Ten	miecz	nie	był	często używany.

–	 Poinformowano	 nas	 –	 powiedziała	 Hashal	 –	 że	 ta	 drużyna	 sprawiała	 kłopoty.	 –

Zmrużyła	 oczy	 i	 skupiła	 się	 na	 Kaladinie.	 –	 Wygląda	 na	 to,	 że	 przeżyłeś	 osądzenie przez	 Wszechmocnego.	 Przynoszę	 ci	 wiadomość	 od	 mądrzejszych	 od	 ciebie.

Wszechmocny	dał	ci	kolejną	szansę,	byś	wykazał	się	jako	mostowy.	I	nic	więcej.	Wielu

próbuje	 przypisać	 zbyt	 wielkie	 znaczenie	 temu,	 co	 się	 wydarzyło,	 więc	 arcyksiążę Sadeas	 zabronił	 gapiom	 przychodzić	 do	 ciebie.	 Mój	 mąż	 nie	 zamierza	 prowadzić drużyn	 mostowych	 z	 pobłażliwością	 swojego	 poprzednika.	 Mój	 mąż	 jest	 szanowanym towarzyszem	samego	arcyksięcia	Sadeasa,	nie	jakimś	prawie	ciemnookim	kundlem	jak Lamaril.

–	Naprawdę?	–	spytał	Kaladin.	–	To	jak	wylądował	w	tej	latrynowej	robocie?

Hashal	 nie	 okazała	 gniewu.	 Lekko	 poruszyła	 palcami,	 a	 wtedy	 jeden	 z	 żołnierzy zrobił	krok	do	przodu	i	pchnął	drzewcem	włóczni	w	stronę	brzucha	Kaladina.

Kaladin	 złapał	 go,	 jego	 dawne	 odruchy	 były	 nadal	 wyostrzone.	 W	 umyśle

rozkwitły	mu	możliwości	i	widział	walkę,	zanim	się	odbyła.

Szarpnąć	włócznię,	wytrącić	żołnierza	z	równowagi.

Zrobić	krok	do	przodu,	obrócić	włócznię	do	góry	i	uderzyć	żołnierza	w	bok	głowy.

Zawirować,	by	przewrócić	dwóch,	którzy	ruszyli	na	pomoc	towarzyszowi.

Unieść	włócznię	do…

Nie.	To	by	go	doprowadziło	do	śmierci.

Kaladin	 puścił	 drzewce	 włóczni.	 Żołnierz	 zamrugał,	 zaskoczony,	 że	 zwyczajny

mostowy	 powstrzymał	 jego	 cios.	 Skrzywił	 się,	 szarpnął	 włócznię	 i	 uderzył	 nią	 w	 bok głowy	Kaladina.

Kaladin	pozwolił,	by	drzewce	go	trafiło,	poruszał	się	razem	z	nim,	dał	się	rzucić

na	 ziemię.	 W	 głowie	 mu	 dzwoniło,	 ale	 po	 chwili	 ziemia	 przestała	 mu	 falować	 przed oczami.	Głowa	będzie	go	bolała,	ale	prawdopodobnie	nie	doznał	wstrząsu	mózgu.

Odetchnął	 głęboko	 kilka	 razy,	 leżąc	 na	 ziemi	 i	 zaciskając	 dłonie	 w	 pięści.

Wydawało	mu	się,	że	palce,	którymi	dotknął	włóczni,	płoną.	Żołnierz	wrócił	na	miejsce obok	palankinu.

–	 Żadnego	 pobłażania	 –	 powiedziała	 spokojnie	 Hashal.	 –	 Jeśli	 musicie	 wiedzieć, mój	 mąż	 poprosił	 o	 to	 stanowisko.	 Drużyny	 mostowe	 są	 niezbędne,	 by	 oświecony Sadeas	 uzyskał	 przewagę	 w	 tej	 Wojnie	 Pomsty.	 To	 wstyd,	 że	 Lamaril	 tak	 źle	 nimi zarządzał.

Skała	ukląkł	i	pomógł	Kaladinowi	się	podnieść,	jednocześnie	posyłając	paskudne

spojrzenia	 jasnookim	 i	 ich	 żołnierzom.	 Kaladin	 zatoczył	 się	 i	 uniósł	 dłoń	 do	 boku głowy.	Jego	palce	były	śliskie	i	wilgotne,	a	po	szyi	spływał	strumyczek	krwi.

–	Od	tej	chwili	–	powiedziała	Hashal	–	poza	normalnymi	obowiązkami	mostowych,

każda	drużyna	dostanie	tylko	jeden	przydział	pracy.	Gaz!

Niski	 sierżant	 wyłonił	 się	 zza	 palankinu.	 Kaladin	 nie	 zauważył	 go	 tam,	 za

tragarzami	i	żołnierzami.

–	Tak,	jasności?	–	Gaz	ukłonił	się	kilka	razy.

–	 Mój	 mąż	 życzy	 sobie,	 by	 drużyna	 mostu	 numer	 cztery	 została	 na	 stale

przypisana	 do	 pracy	 w	 rozpadlinach.	 Kiedykolwiek	 nie	 będą	 dyżurować	 z	 mostem, chcę,	 by	 pracowali	 w	 rozpadlinach.	 To	 będzie	 o	 wiele	 bardziej	 efektywne.	 Wiedząc, które	 odcinki	 niedawno	 przeszukali,	 nie	 będą	 sprawdzać	 tych	 samych	 miejsc.

Widzicie?	Skuteczność.	Zaczną	natychmiast.

Postukała	 w	 bok	 palankinu	 i	 tragarze	 odwrócili	 się	 i	 ruszyli.	 Jej	 mąż	 szedł	 obok niej,	wciąż	nie	wypowiadając	ani	słowa,	a	Gaz	przyśpieszył	kroku.	Kaladin	patrzył	za nimi,	unosząc	dłoń	do	głowy.	Dunny	przybiegł	z	bandażem.

–	Praca	w	rozpadlinach	–	mruknął	Moash.	–	Świetna	robota,	paniczyku.	Przez	nią

zginiemy	od	przepastnej	bestii,	jeśli	nie	zabiją	nas	strzały	Parshendich.

–	Co	zrobimy?	–	spytał	chudy,	łysiejący	Peet	głosem	pełnym	niepokoju.

–	Zabieramy	się	do	pracy	–	odparł	Kaladin,	biorąc	bandaż	od	Dunny’ego.

Odszedł,	zostawiając	ich	zbitych	w	przerażoną	gromadkę.

*

Niedługo	 potem	 Kaladin	 stanął	 na	 krawędzi	 rozpadliny,	 spoglądając	 w	 dół.

Gorące	 promienie	 południowego	 słońca	 paliły	 jego	 kark	 i	 rzucały	 jego	 cień	 w szczelinę,	 gdzie	 łączył	 się	 z	 tymi	 poniżej.	 Mógłbym	 polecieć,	 pomyślał.	 Zrobić	 krok	 i spaść,	z	wiatrem	w	twarz.	Przez	kilka	chwil	lecieć.	Kilka	pięknych	chwil.

Ukląkł	 i	 chwycił	 drabinkę	 sznurową,	 po	 czym	 zszedł	 w	 ciemność.	 Pozostali

mostowi	podążyli	za	nim	w	milczeniu.	Zarazili	się	jego	nastrojem.

Kaladin	 wiedział,	 co	 się	 z	 nim	 działo.	 Krok	 po	 kroku	 zmieniał	 się	 w	 tamtego nędznika,	 którym	 kiedyś	 był.	 Zawsze	 wiedział,	 że	 istnieje	 takie	 niebezpieczeństwo.

Trzymał	się	mostowych	jak	ostatniej	deski	ratunku.	Ale	teraz	się	jej	puszczał.

Kiedy	 schodził	 po	 stopniach,	 obok	 niego	 opadła	 przezroczysta	 niebiesko-biała

postać.	 Syl	 siedziała	 na	 czymś,	 co	 wyglądem	 przypominało	 huśtawkę,	 której	 sznury znikały	kilka	cali	nad	jej	głową.

–	Co	z	tobą	nie	tak?	–	spytała	cicho.

Kaladin	schodził	na	dół.

–	 Powinieneś	 być	 szczęśliwy.	 Przetrwałeś	 burzę.	 Inni	 mostowi	 byli	 tak podekscytowani.

–	Kusiło	mnie,	żeby	walczyć	z	tym	żołnierzem	–	wyszeptał	Kaladin.

Syl	przechyliła	głowę.

–	 Mógłbym	 go	 pokonać	 –	 mówił	 dalej.	 –	 Pewnie	 mógłbym	 pokonać	 całą	 czwórkę.

Zawsze	 dobrze	 sobie	 radziłem	 z	 włócznią.	 Nie,	 nie	 dobrze.	 Durk	 mówił,	 że	 jestem zdumiewający.	Urodzony	żołnierz,	artysta	włóczni.

–	Może	w	takim	razie	powinieneś	był	z	nimi	walczyć.

–	Sądziłem,	że	nie	lubisz	zabijania.

–	 Nienawidzę	 go	 –	 odparła	 i	 zrobiła	 się	 nieco	 bardziej	 przezroczysta.	 –	 Ale	 już wcześniej	pomagałam	ludziom	zabijać.

Kaladin	znieruchomiał	na	drabinie.

–	Co	takiego?!

–	To	prawda	–	powiedziała.	–	Pamiętam	to,	choć	słabo.

–	Jak?

–	 Nie	 wiem.	 –	 Zbladła.	 –	 Nie	 chcę	 o	 tym	 rozmawiać.	 Ale	 to	 było	 właściwe.	 Czuję to.

Kaladin	wisiał	jeszcze	przez	chwilę.	Teft	zawołał	z	góry,	pytając,	czy	coś	jest	nie

tak.	Znów	zaczął	schodzić.

–	Nie	walczyłem	dziś	z	żołnierzami	–	powiedział	Kaladin,	wpatrując	się	w	ścianę

rozpadliny	 –	 bo	 to	 by	 nic	 nie	 dało.	 Ojciec	 powiedział	 mi,	 że	 nie	 da	 się	 chronić	 przez zabijanie.	Cóż,	mylił	się.

–	Ale…

–	Mylił	się	–	powtórzył	Kaladin	–	ponieważ	sugerował,	że	ludzi	da	się	chronić	w

inny	sposób.	Nie	da	się.	Ten	świat	pragnie	ich	śmierci	i	próby	ich	ratowania	nie	mają sensu.

Zszedł	 na	 dno	 rozpadliny	 i	 wkroczył	 w	 mrok.	 Teft	 pojawił	 się	 jako	 kolejny	 i zapalił	 pochodnię,	 zalewając	 porośnięte	 mchem	 kamienne	 ściany	 migotliwym pomarańczowym	blaskiem.

–	Czy	dlatego	jej	nie	przyjąłeś?	–	wyszeptała	Syl,	podfrunęła	i	wylądowała	na	jego

ramieniu.	–	Chwały.	Przed	wieloma	miesiącami.

Kaladin	potrząsnął	głową.

–	Nie.	Chodziło	o	coś	innego.

–	 Co	 powiedziałeś,	 Kaladinie?	 –	 Teft	 uniósł	 pochodnię.	 W	 migotliwym	 blasku

twarz	 podstarzałego	 mostowego	 wydawała	 się	 starsza	 niż	 zwykle,	 cienie	 podkreślały zmarszczki	na	skórze.

–	Nic	takiego,	Teft	–	odparł	Kaladin.	–	Nic	ważnego.

Na	 te	 słowa	 Syl	 pociągnęła	 nosem.	 Kaladin	 zignorował	 ją	 i	 zapalił	 pochodnię	 od Tefta.	Przybywali	kolejni	mostowi.	Kiedy	wszyscy	znaleźli	się	na	dole,	poprowadził	ich w	głąb	ciemnej	rozpadliny.	Blade	niebo	wydawało	się	odległe	niczym	daleki	krzyk.	To miejsce	 było	 jak	 grobowiec,	 z	 butwiejącym	 drewnem	 i	 stojącymi	 kałużami	 wody nadającej	się	jedynie	do	wylęgu	larw	kremlików.

Mostowi	 zbili	 się	 w	 gromadkę,	 jak	 zawsze	 w	 tym	 paskudnym	 miejscu.	 Kaladin

szedł	przodem,	a	Syl	umilkła.	Dał	Teftowi	kredę	do	oznaczania	drogi	i	nie	zatrzymywał

się,	żeby	zbierać	resztki.	Ale	też	nie	szedł	zbyt	szybko.	Inni	mostowi	milczeli	za	nimi,

odzywali	 się	 czasem	 szeptem	 zbyt	 cichym,	 by	 wzbudzał	 echo.	 Jakby	 mrok	 dusił	 ich słowa.

Skała	w	końcu	podszedł	do	Kaladina.

–	 Ciężką	 pracę	 dostaliśmy.	 Ale	 jesteśmy	 mostowymi.	 Życie	 jest	 trudne,	 nie?	 Nic nowego.	Musimy	mieć	plan.	Jak	będziemy	walczyć	dalej?

–	Nie	będzie	kolejnej	walki,	Skało.

–	 Ale	 odnieśliśmy	 wspaniałe	 zwycięstwo!	 Posłuchaj,	 jeszcze	 niedawno

gorączkowałeś.	 Powinieneś	 umrzeć.	 Znam	 się	 na	 tym.	 Ty	 jednak	 chodzisz,	 silny	 jak pozostali.	Ha!	Silniejszy.	To	cud. Uli’tekanaki	cię	prowadzą.

–	To	nie	cud,	Skało	–	stwierdził	Kaladin.	–	Bardziej	przekleństwo.

–	 Jak	 to	 może	 być	 przekleństwo,	 przyjacielu?	 –	 spytał	 Skała	 ze	 śmiechem.

Wskoczył	 do	 kałuży	 i	 zaśmiał	 się	 głośniej,	 kiedy	 ochlapał	 Tefta,	 który	 szedł	 tuż	 za nimi.	 Potężny	 Rogożerca	 czasami	 zachowywał	 się	 zupełnie	 jak	 dziecko.	 –	 Życie	 to	 nie przekleństwo!

–	Jest,	jeśli	zostałem	sprowadzony	z	powrotem,	by	patrzeć,	jak	wszyscy	umieracie

–	powiedział	Kaladin.	–	Lepiej	by	dla	mnie	było,	gdybym	nie	przeżył	tej	burzy.	Skończę przebity	strzałą	jednego	z	Parshendich.	Wszyscy	tak	skończymy.

Skała	 wydawał	 się	 zaniepokojony.	 Kiedy	 Kaladin	 nie	 powiedział	 nic	 więcej,

wycofał	się.	Szli	dalej,	mijając	fragmenty	pobrużdżonych	skał,	gdzie	przepastne	bestie pozostawiły	 swoje	 ślady.	 W	 końcu	 natknęli	 się	 na	 stertę	 zwłok	 przyniesioną	 przez arcyburze.	Kaladin	zatrzymał	się,	unosząc	pochodnię,	a	inni	wyglądali	zza	jego	pleców.

Około	 pięćdziesięciu	 ciał	 zostało	 zmytych	 w	 zagłębienie	 w	 skałach,	 niewielki,	 ślepo zakończony	boczny	korytarz.

Leżała	tam	cała	sterta	ciał,	mur	z	trupów,	ich	ręce	wisiały	na	zewnątrz,	a	między

nimi	utknęły	trzciny	i	odpadki.	Kaladin	na	pierwszy	rzut	oka	widział,	że	ciała	zaczęły już	 puchnąć	 i	 się	 rozkładać.	 Za	 jego	 plecami	 jeden	 z	 mężczyzn	 zakrztusił	 się,	 co sprawiło,	 że	 kilku	 innych	 zrobiło	 to	 samo.	 Smród	 był	 straszliwy,	 trupy	 zostały poszarpane	przez	kremliki	i	innych,	większych	padlinożerców,	z	których	część	uciekła przed	 światłem.	 W	 pobliżu	 leżała	 oderwana	 ręka,	 od	 której	 prowadził	 ślad	 krwi.	 Do tego	 na	 porostach	 na	 wysokości	 co	 najmniej	 piętnastu	 stóp	 znajdowały	 się	 świeże zadrapania.	 Przepastna	 bestia	 wyrwała	 jedno	 z	 ciał,	 żeby	 je	 pożreć.	 Może	 wrócić	 po kolejne.

Kaladin	 wepchnął	 na	 wpół	 wypaloną	 pochodnię	 między	 dwa	 duże	 kamienie	 i

zabrał	 się	 do	 pracy,	 wyciągając	 trupy	 ze	 sterty.	 Przynajmniej	 jeszcze	 nie	 rozłożyły	 się na	 tyle,	 by	 zacząć	 się	 rozpadać.	 Mostowi	 powoli	 otoczyli	 go	 i	 również	 wzięli	 się	 do pracy.	Kaladin	zablokował	umysł	na	wszelkie	doznania.

Kiedy	 zdjęli	 ciała,	 ułożyli	 je	 w	 szeregu.	 Później	 zaczęli	 zdejmować	 pancerze, przeszukiwać	 kieszenie,	 wyjmować	 noże	 zza	 pasów.	 Kaladin	 pozostawił	 zbieranie włóczni	innym,	sam	pracował	na	uboczu.

Teft	 ukląkł	 obok	 Kaladina	 i	 przetoczył	 trupa	 z	 twarzą	 zmiażdżoną	 przez	 upadek.

Zaczął	rozpinać	mocowania	napierśnika	zabitego.

–	Chcesz	porozmawiać?

Kaladin	 nic	 nie	 powiedział.	 Pracował	 dalej.	 Nie	 myśl	 o	 przyszłości.	 Nie	 myśl	 o tym,	co	się	zdarzy.	Przeżyj.

Nie	troszcz	się,	ale	nie	popadaj	w	rozpacz.	Po	prostu	bądź.

–	Kaladinie.	–	Głos	Tefta	był	jak	nóż	wbijający	się	w	jego	pancerz.

–	Gdybym	chciał	porozmawiać	–	mruknął	Kaladin	–	czy	pracowałbym	tu	sam?

–	 W	 porządku	 –	 stwierdził	 starszy	 mężczyzna.	 W	 końcu	 rozpiął	 mocowanie.	 –

Pozostali	są	zdezorientowani,	synu.	Chcą	wiedzieć,	co	zrobimy	teraz.

Kaladin	westchnął,	wstał	i	obrócił	się,	żeby	spojrzeć	na	mostowych.

–	Nie	wiem,	co	robić!	Jeśli	spróbujemy	się	ochronić,	Sadeas	nas	ukarze!	Jesteśmy

przynętą	i	mamy	umrzeć.	Nic	na	to	nie	poradzę!	To	beznadziejne.

Mostowi	patrzyli	na	niego	wstrząśnięci.

Kaladin	odwrócił	się	do	nich	plecami	i	wrócił	do	pracy,	klękając	obok	Tefta.

–	I	już	–	powiedział.	–	Wyjaśniłem	im.

–	Dureń	–	mruknął	Teft.	–	Po	tym	wszystkim,	co	zrobiłeś,	teraz	nas	porzucasz?

Mostowi	również	wrócili	do	pracy.	Kaladin	słyszał	narzekania	niektórych.

–	Sukinsyn	–	powiedział	Moash.	–	Mówiłem,	że	tak	to	się	skończy.

–	Porzuciłem	was?	–	syknął	Kaladin	do	Tefta.	Daj	mi	spokój.	Pozwól	mi	wrócić	do

apatii.	 Przynajmniej	 wtedy	 nie	 ma	 bólu.	 –	 Tefcie,	 spędziłem	 całe	 godziny,	 próbując znaleźć	wyjście,	ale	go	nie	ma!	Sadeas	chce	naszej	śmierci.	Jasnoocy	dostają	to,	czego pragną,	taki	już	jest	świat.

–	I	co	z	tego?

Kaladin	 zignorował	 go	 i	 zaczął	 ściągać	 but	 żołnierza,	 którego	 kość	 strzałkowa była	 strzaskana	 w	 trzech	 miejscach.	 Przez	 to	 złamanie	 ściągnięcie	 buta	 okazało	 się koszmarnie	skomplikowane.

–	 Cóż,	 może	 umrzemy	 –	 odezwał	 się	 Teft.	 –	 Ale	 może	 tu	 wcale	 nie	 chodzi	 o przeżycie.

Dlaczego	spośród	wszystkich	to	właśnie	Teft	próbował	go	pocieszać?

–	Jeśli	nie	chodzi	o	przeżycie,	to	o	co?

Kaladinowi	 w	 końcu	 udało	 się	 zdjąć	 but.	 Odwrócił	 się	 do	 kolejnego	 trupa	 w szeregu	i	zamarł.

To	 był	 mostowy.	 Kaladin	 go	 nie	 rozpoznał,	 ale	 kamizela	 i	 sandały	 były

charakterystyczne.	 Leżał	 oparty	 o	 ścianę,	 z	 rękami	 zwieszonymi	 u	 boków,	 lekko rozchylonymi	ustami	i	zapadniętymi	powiekami.	Skóra	na	jednej	z	dłoni	wisiała	luźno.

–	 Nie	 wiem,	 jaki	 jest	 sens	 –	 mruknął	 Teft.	 –	 Ale	 wydaje	 mi	 się,	 że	 poddanie	 się byłoby	 żałosne.	 Powinniśmy	 walczyć.	 Aż	 do	 chwili,	 gdy	 trafią	 nas	 strzały.	 Wiesz, „podróż	ponad	celem”.

–	A	co	to	znaczy?

–	Nie	wiem	–	odparł	Teft,	spuszczając	wzrok.	–	Coś	takiego	kiedyś	słyszałem.

–	To	coś,	co	mawiali	Zaginieni	Świetliści	–	powiedział	Sigzil,	przechodzący	obok.

Kaladin	 spojrzał	 w	 bok.	 Azir	 odłożył	 właśnie	 tarczę	 na	 stertę.	 Podniósł	 wzrok.

Jego	brązowa	skóra	była	ciemna	w	świetle	pochodni.

–	 To	 było	 ich	 motto.	 A	 przynajmniej	 część.	 „Życie	 ponad	 śmiercią.	 Siła	 ponad słabością.	Podróż	ponad	celem”.

–	Zaginieni	Świetliści?	–	spytał	Blizna,	dźwigający	naręcze	butów.	–	A	kto	o	nich

wspomniał?

–	Teft	–	stwierdził	Moash.

–	Wcale	nie!	To	było	po	prostu	coś,	co	kiedyś	słyszałem.

–	A	co	to	w	ogóle	znaczy?	–	spytał	Dunny.

–	Powiedziałem,	że	nie	wiem!	–	odparł	Teft.

–	 To	 była	 ponoć	 część	 ich	 przekonań	 –	 stwierdził	 Sigzil.	 –	 W	 Yulayu	 są	 grupki ludzi,	którzy	mówią	o	Świetlistych.	I	pragną	ich	powrotu.

–	A	kto	chciałby	ich	powrotu?	–	spytał	Blizna,	opierając	się	o	ścianę	i	zakładając

ręce	na	piersi.	–	Zdradzili	nas	Pustkowcom!

–	 Ha!	 –	 wtrącił	 Skała.	 –	 Pustkowcy!	 Bajędy	 ludzi	 z	 nizin.	 Historyjki,	 które opowiada	się	dzieciom	przy	ognisku.

–	Byli	prawdziwi	–	sprzeciwił	się	Blizna.	–	Wszyscy	to	wiedzą.

–	 Wszyscy,	 którzy	 słuchają	 opowiastek	 przy	 ognisku!	 –	 powiedział	 ze	 śmiechem Skała.	–	Za	dużo	powietrza!	Osłabia	wasze	umysły.	Ale	to	w	porządku…	i	tak	jesteście moją	rodziną.	Ale	tą	głupszą	gałęzią!

Teft	skrzywił	się,	gdy	inni	rozmawiali	o	Zaginionych	Świetlistych.

–	Podróż	ponad	celem	–	szepnęła	Syl	z	ramienia	Kaladina.	–	Podoba	mi	się	to.

–	 Dlaczego?	 –	 spytał	 Kaladin,	 klękając,	 by	 rozwiązać	 rzemienie	 sandałów

martwego	mostowego.

–	 Bo	 tak	 –	 odpowiedziała,	 jakby	 to	 było	 wystarczającym	 wyjaśnieniem.	 –	 Teft	 ma rację,	Kaladinie.	Wiem,	że	chcesz	się	poddać.	Ale	nie	możesz.

–	Dlaczego	nie?

–	Bo	nie	możesz.

–	 Od	 dziś	 zostaliśmy	 wyznaczeni	 do	 pracy	 w	 rozpadlinie	 –	 powiedział	 Kaladin.	 –

Nie	 będziemy	 mogli	 zbierać	 roślin,	 żeby	 na	 nich	 zarabiać.	 To	 oznacza	 koniec	 z bandażami,	 środkiem	 odkażającym	 i	 jedzeniem	 na	 wieczorne	 posiłki.	 Przy	 tych wszystkich	 trupach	 nie	 uchronimy	 się	 przed	 zgniłosprenami	 i	 ludzie	 się	 pochorują…

zakładając,	 że	 nie	 pożrą	 nas	 przepastne	 bestie	 ani	 nie	 utopi	 nagła	 arcyburza.	 I będziemy	 musieli	 biegać	 z	 tymi	 mostami,	 aż	 się	 skończy	 Potępienie,	 tracąc	 kolejnych ludzi.	To	beznadziejne.

Mężczyźni	wciąż	dyskutowali.

–	Zaginieni	Świetliści	pomogli	drugiej	stronie	–	upierał	się	Blizna.	–	Byli	skalani

od	samego	początku.

Teft	 poczuł	 się	 urażony	 tymi	 słowami.	 Żylasty	 mężczyzna	 wyprostował	 się	 i

wycelował	palec	w	Bliznę.

–	Nic	nie	wiesz!	To	było	dawno	temu.	Nikt	nie	wie,	co	się	naprawdę	wydarzyło.

–	 To	 dlaczego	 wszystkie	 opowieści	 mówią	 to	 samo?	 –	 spytał	 ostro	 Blizna.	 –

Porzucili	nas.	Podobnie	jak	jasnoocy	nas	teraz	porzucają.	Może	Kaladin	ma	rację.	Może rzeczywiście	nie	ma	nadziei.

Kaladin	 spuścił	 wzrok.	 Te	 słowa	 go	 dręczyły.	 „Może	 Kaladin	 ma	 rację…	 może

rzeczywiście	nie	ma	nadziei…”.

Już	 zrobił	 to	 wcześniej.	 Pod	 władzą	 ostatniego	 pana,	 zanim	 został	 sprzedany Tvlakvowi	i	stał	się	mostowym.	Poddał	się	pewnej	cichej	nocy	po	tym,	jak	poprowadził

Goshela	 i	 innych	 niewolników	 do	 buntu.	 Zostali	 wyrżnięci.	 Ale	 on	 jakimś	 sposobem przeżył.	Niech	to	burza,	dlaczego	zawsze	przeżywał?	Nie	mogę	zrobić	tego	ponownie, pomyślał,	zaciskając	powieki.	Nie	mogę	im	pomóc.

Tien.	Tukks.	Goshel.	Dallet.	Bezimienny	niewolnik,	którego	próbował	wyleczyć	w

wozie	 Tvlakva.	 Wszystko	 skończyło	 się	 tak	 samo.	 Kaladin	 sprowadzał	 porażkę.

Czasami	 dawał	 im	 nadzieję,	 lecz	 czym	 była	 nadzieja,	 jeśli	 nie	 kolejną	 okazją	 do

porażki?	 Ile	 razy	 mógł	 upaść	 człowiek,	 zanim	 przestawał	 mieć	 siłę,	 by	 znów	 się podnieść?

–	Myślę	jedynie,	że	jesteśmy	ignorantami	–	mruknął	Teft.	–	Nie	lubię	słuchać	tego,

co	jasnoocy	mówią	o	przeszłości.	Wiecie,	ich	kobiety	piszą	wszystkie	historie.

–	 Nie	 wierzę,	 że	 się	 o	 to	 kłócimy,	 Teft.	 –	 Blizna	 westchnął	 z	 irytacją.	 –	 Co	 dalej?

Może	 pozwolimy,	 żeby	 Pustkowcy	 ukradli	 nam	 serca?	 Może	 są	 po	 prostu

niezrozumiani.	Albo	Parshendi.	Może	powinniśmy	pozwolić,	żeby	zabili	naszego	króla,

czy	cokolwiek	tam	chcą.

–	 Niech	 was	 obu	 burza	 –	 warknął	 Moash.	 –	 To	 nieważne.	 Słyszeliście	 Kaladina.

Nawet	on	uważa,	że	już	jesteśmy	właściwie	martwi.

Kaladin	 nie	 mógł	 dłużej	 znieść	 ich	 głosów.	 Zatoczył	 się	 w	 ciemność,	 z	 dala	 od światła	 pochodni.	 Żaden	 z	 jego	 ludzi	 nie	 ruszył	 za	 nim.	 Wszedł	 do	 miejsca	 pełnego cieni,	gdzie	jedynym	źródłem	światła	była	odległa	wstążka	nieba.

Tutaj	 Kaladin	 uciekł	 przed	 ich	 spojrzeniami.	 W	 ciemności	 wpadł	 na	 skałę	 i

zatrzymał	się.	Była	śliska	od	mchu	i	porostów.	Stał	z	dłońmi	przyciśniętymi	do	niej,	po czym	 jęknął	 i	 obrócił	 się,	 by	 się	 o	 nią	 oprzeć.	 Syl	 wylądowała	 przed	 nim,	 wciąż widoczna	mimo	mroku.	Usiadła	w	powietrzu	i	obciągnęła	spódnicę	na	nogach.

–	Nie	mogę	ich	uratować,	Syl	–	wyszeptał	z	bólem	Kaladin.

–	Pewien	jesteś?

–	Wcześniej	za	każdym	razem	zawiodłem.

–	I	dlatego	tym	razem	też	zawiedziesz?

–	Tak.

Milczała.

–	Cóż	–	odezwała	się	w	końcu.	–	Powiedzmy,	że	masz	rację.

–	 To	 po	 co	 walczyć?	 Powiedziałem	 sobie,	 że	 spróbuję	 po	 raz	 ostatni.	 Ale

zawiodłem,	nim	jeszcze	zacząłem.	Ich	się	nie	da	uratować.

–	Czy	sama	walka	nic	nie	znaczy?

–	Nie,	jeśli	twoim	przeznaczeniem	jest	śmierć.

Zwiesił	głowę.

W	 jego	 głowie	 rozległy	 się	 słowa	 Sigzila.	 „Życie	 ponad	 śmiercią.	 Siła	 ponad słabością.	 Podróż	 ponad	 celem”.	 Kaladin	 podniósł	 wzrok	 na	 widoczne	 w	 pęknięciu niebo.	Jak	odległa	rzeka	pełna	czystej,	niebieskiej	wody.

Życie	ponad	śmiercią.

Co	 to	 oznaczało?	 Że	 ludzie	 powinni	 szukać	 życia,	 zamiast	 szukać	 śmierci?	 To oczywiste.	 A	 może	 oznaczało	 coś	 innego?	 Że	 życie	 było	 przed	 śmiercią?	 Znów oczywistość.	 A	 jednak	 te	 proste	 słowa	 do	 niego	 przemawiały.	 Śmierć	 przychodzi, szeptały.	Śmierć	przychodzi	po	każdego.	Ale	życie	przychodzi	jako	pierwsze.	Ceń	je.

Śmierć	jest	celem.	Ale	podróżą	jest	życie.	To	się	liczy.

W	 kamiennych	 korytarzach	 wiał	 zimny	 wiatr,	 omywając	 go,	 niosąc	 rześkie,

świeże	zapachy	i	zabierając	ze	sobą	smród	gnijących	trupów.

Nikt	 się	 nie	 troszczył	 o	 mostowych.	 Nikt	 się	 nie	 troszczył	 o	 tych	 na	 dnie,	 z najciemniejszymi	 oczyma.	 A	 jednak	 ten	 wiatr	 szeptał	 do	 niego,	 raz	 za	 razem.	 „Życie ponad	śmiercią.	Życie	ponad	śmiercią.	Żyj,	zanim	umrzesz”.

Jego	 stopa	 w	 coś	 uderzyła.	 Pochylił	 się	 i	 podniósł	 to.	 Niewielki	 kamień.	 Ledwie widział	go	w	ciemności.	Rozpoznawał,	co	się	z	nim	dzieje,	tę	melancholię,	to	poczucie rozpaczy.	 Często	 go	 dopadało,	 kiedy	 był	 młodszy,	 najczęściej	 podczas	 tygodni	 Płaczu, kiedy	 niebo	 skrywały	 chmury.	 W	 tamtym	 czasie	 Tien	 go	 pocieszał,	 pomagał	 mu wydobyć	się	z	rozpaczy.	Tienowi	zawsze	się	to	udawało.

Kiedy	 stracił	 brata,	 radził	 sobie	 z	 tymi	 okresami	 smutku	 w	 sposób	 bardziej niezręczny.	Stał	się	nędznikiem,	który	się	nie	przejmował	–	ale	również	nie	rozpaczał.

Wydawało	mu	się,	że	lepiej	nic	nie	czuć,	w	porównaniu	z	odczuwaniem	bólu.

Zawiodę	ich,	pomyślał	Kaladin,	zaciskając	powieki.	Czemu	miałbym	próbować?

Czyż	 nie	 był	 głupcem,	 łapiąc	 się	 resztek	 nadziei?	 Gdyby	 tylko	 mógł	 choć	 raz zwyciężyć.	 To	 by	 wystarczyło.	 Dopóki	 mógł	 wierzyć,	 że	 może	 komuś	 pomóc,	 dopóki wierzył,	 że	 niektóre	 ścieżki	 prowadziły	 do	 miejsc	 innych	 niż	 ciemność,	 mógł	 mieć nadzieję.

Obiecałeś	sobie,	że	spróbujesz	po	raz	ostatni,	pomyślał.	Nie	są	jeszcze	martwi.

Wciąż	żyją.	Na	razie.

Jednego	 jeszcze	 nie	 spróbował.	 Czegoś,	 czego	 za	 bardzo	 się	 bał.	 Zawsze,	 kiedy próbował	tego	w	przeszłości,	tracił	wszystko.

Nędznik	 stał	 przed	 nim.	 Oznaczał	 wyzwolenie.	 Apatię.	 Czy	 Kaladin	 naprawdę

pragnął	 do	 tego	 powrócić?	 To	 fałszywe	 schronienie.	 Bycie	 tym	 człowiekiem	 go	 nie ochroniło.	 Prowadziło	 go	 coraz	 głębiej	 i	 głębiej,	 aż	 odebranie	 sobie	 życia	 wydawało mu	się	lepszym	rozwiązaniem.

„Życie	ponad	śmiercią”.

Kaladin	 wstał,	 otworzył	 oczy	 i	 upuścił	 kamyk.	 Wrócił	 powoli	 w	 stronę	 blasku pochodni.	 Mostowi	 podnieśli	 wzrok	 znad	 pracy.	 Tak	 wiele	 pytających	 spojrzeń.

Niektóre	 pełne	 wątpliwości,	 inne	 ponure,	 jeszcze	 inne	 zachęcające.	 Skała,	 Dunny, Hobber,	Leyten.	Oni	w	niego	wierzyli.	Przeżył	burzę.	Jeden	cud.

–	 Jest	 coś,	 czego	 możemy	 spróbować	 –	 powiedział	 Kaladin.	 –	 Ale	 to

najprawdopodobniej	skończy	się	naszą	śmiercią	z	rąk	naszych	własnych	żołnierzy.

–	I	tak	w	końcu	umrzemy	–	zauważył	Mapa.	–	Sam	to	powiedziałeś.

Kilku	z	pozostałych	przytaknęło.

Kaladin	odetchnął	głęboko.

–	Możemy	spróbować	uciec.

–	 Ale	 obóz	 jest	 strzeżony!	 –	 powiedział	 Bezuchy	 Jaks.	 –	 Mostowym	 nie	 wolno wychodzić	na	zewnątrz	bez	nadzoru.	Wiedzą,	że	wtedy	byśmy	uciekli.

–	Umrzemy	–	stwierdził	ponuro	Moash.	–	Jesteśmy	całe	mile	od	cywilizacji.	Tu	nie

ma	nic	poza	wielkoskorupami	i	żadnego	schronienia	przed	arcyburzami.

–	Wiem	–	powiedział	Kaladin.	–	Ale	albo	to,	albo	strzały	Parshendich.

Mężczyźni	umilkli.

–	Każdego	dnia	będą	nas	tu	posyłać,	żebyśmy	okradali	trupy	–	mówił	dalej.	–	I	nie

posyłają	 nikogo,	 żeby	 nas	 nadzorował,	 ponieważ	 boją	 się	 przepastnych	 bestii.

Większość	 prac	 mostowych	 służy	 jedynie	 do	 tego,	 żeby	 nas	 zająć,	 więc	 nie	 musimy przynosić	wiele.

–	 Myślisz,	 że	 powinniśmy	 wybrać	 jedną	 z	 tych	 rozpadlin	 i	 nią	 uciec?	 –	 spytał

Blizna.	 –	 Próbowali	 zrobić	 mapę	 ich	 wszystkich.	 Drużynom	 nie	 udało	 się	 dotrzeć	 na drugą	stronę	Równin,	zabiły	ich	przepastne	bestie	albo	przypływ	arcyburzy.

Kaladin	pokręcił	głową.

–	Nie	to	zrobimy.

Kopnął	 coś,	 co	 leżało	 przed	 nim	 na	 ziemi	 –	 włócznię.	 Kopnięcie	 sprawiło,	 że poszybowała	w	stronę	Moasha,	który	złapał	ją,	zaskoczony.

–	Mogę	was	nauczyć,	jak	ich	używać	–	powiedział	cicho	Kaladin.

Mężczyźni	milczeli,	patrząc	na	broń.

–	Co	to	da?	–	spytał	Skała,	biorąc	włócznię	od	Moasha	i	przyglądając	się	jej.	–	Nie

możemy	walczyć	przeciw	armii.

–	 Nie	 –	 zgodził	 się	 Kaladin.	 –	 Ale	 jeśli	 was	 wyszkolę,	 będziemy	 mogli	 nocą zaatakować	posterunek	straży.	Może	uda	nam	się	uciec.	–	Kaladin	popatrzył	każdemu	z nich	 w	 oczy.	 –	 Kiedy	 się	 uwolnimy,	 poślą	 za	 nami	 żołnierzy.	 Sadeas	 nie	 pozwoli,	 by mostowym	 uszło	 płazem	 zabicie	 jego	 żołnierzy.	 Musimy	 mieć	 nadzieję,	 że	 nas	 nie doceni	i	z	początku	wyśle	mały	oddział.	Jeśli	ich	zabijemy,	być	może	uda	nam	się	uciec wystarczająco	daleko,	by	się	ukryć.	To	będzie	niebezpieczne.	Sadeas	zada	sobie	wiele trudu,	 żeby	 nas	 pojmać	 i	 pewnie	 skończy	 się	 to	 tak,	 że	 będzie	 nas	 gonić	 cała kompania.	Niech	to	burza,	pewnie	nawet	nie	uda	się	nam	uciec	z	obozu.	Ale	to	zawsze coś.

Czekał	w	milczeniu,	gdy	mężczyźni	wymieniali	niepewne	spojrzenia.

–	Zrobię	to	–	powiedział	Teft,	prostując	się.

–	Ja	też	–	powiedział	Moash	i	zrobił	krok	do	przodu.	Wyglądał,	jakby	nie	mógł	się

doczekać.

–	I	ja	–	odezwał	się	Sigzil.	–	Wolę	raczej	splunąć	w	ich	alethyjskie	twarze	i	zginąć

od	ich	mieczy	niż	pozostać	niewolnikiem.

–	 Ha!	 –	 powiedział	 Skała.	 –	 A	 ja	 będę	 wam	 gotował	 dużo	 jedzenia,	 żebyście	 nie byli	głodni,	kiedy	będziecie	zabijać.

–	Nie	będziesz	z	nami	walczył?	–	spytał	zaskoczony	Dunny.

–	Jestem	ponad	to	–	odparł	Skała,	unosząc	brodę.

–	Cóż,	ja	to	zrobię	–	stwierdził	Dunny.	–	Jestem	do	twojej	dyspozycji,	kapitanie.

Inni	 zaczęli	 się	 dołączać,	 wszyscy	 stali,	 niektórzy	 podnosili	 włócznie	 z	 mokrej ziemi.	 Nie	 krzyczeli	 z	 podniecenia	 ani	 nie	 wrzeszczeli,	 jak	 inne	 oddziały,	 które prowadził	 Kaladin.	 Przerażała	 ich	 wizja	 walki	 –	 większość	 była	 zwyczajnymi niewolnikami	lub	prostymi	robotnikami.	Ale	byli	pełni	zapału.

Kaladin	wystąpił	naprzód	i	przedstawił	im	plan.





Pięć	lat	wcześniej

Kaladin	nienawidził	Płaczu.	Oznaczał	on	koniec	starego	roku	i	nadejście	nowego,

cztery	 tygodnie	 nieprzerwanego	 deszczu	 spadającego	 ponurymi	 kroplami.	 Nigdy

wściekły,	nigdy	pełen	pasji	jak	arcyburza.	Powolny,	nieustanny.	Jak	krew	umierającego roku,	 który	 robił	 kilka	 ostatnich	 niepewnych	 kroków	 w	 stronę	 kurhanu.	 Choć	 inne pory	 pogody	 nadchodziły	 i	 odchodziły	 w	 sposób	 nieprzewidywalny,	 Płacz	 nigdy	 nie zapominał	powrócić	o	tej	samej	porze	każdego	roku.	Niestety.

Kaladin	 leżał	 na	 opadającym	 dachu	 domu	 w	 Palenisku.	 Obok	 niego	 stało

niewielkie	 wiaderko	 smoły,	 przykryte	 kawałkiem	 drewna.	 Było	 już	 prawie	 puste	 po tym,	 jak	 skończył	 łatać	 dach.	 Płacz	 był	 koszmarnym	 czasem	 na	 taką	 pracę,	 ale jednocześnie	 był	 też	 okresem,	 kiedy	 uporczywy	 przeciek	 robił	 się	 szczególnie irytujący.	Powtórzą	łatanie,	kiedy	Płacz	się	skończy,	ale	w	ten	sposób	przynajmniej	nie będą	 musieli	 przez	 kolejne	 kilka	 tygodni	 znosić	 kropel	 bez	 ustanku	 spadających	 na stół	w	jadalni.

Leżał	na	plecach	i	patrzył	w	niebo.	Może	powinien	zejść	na	dół	i	wejść	do	środka,

ale	i	tak	przemókł.	Dlatego	został.	Patrzył	i	myślał.

Przez	miasteczko	przejeżdżała	kolejna	armia.	Jedna	z	wielu	w	ostatnich	dniach	–

często	 przybywali	 podczas	 Płaczu,	 by	 uzupełnić	 zapasy	 i	 przenieść	 się	 na	 nowe	 pola bitwy.	 Roshone	 raczył	 się	 pojawić,	 by	 przywitać	 dowódcę	 –	 samego	 arcymarszałka Amarama,	najwyraźniej	odległego	krewniaka,	jak	również	dowódcę	obrony	Alethich	w tej	 okolicy.	 Był	 to	 jeden	 z	 najsławniejszych	 żołnierzy	 wciąż	 obecnych	 w	 Alethkarze	 – większość	udała	się	na	Strzaskane	Równiny.

Drobne	krople	otaczały	Kaladina.	Sporo	ludzi	lubiło	ten	okres	–	nie	było	arcyburz,

poza	 jedną	 w	 samym	 środku.	 Dla	 mieszkańców	 miasteczka	 był	 to	 cenny	 czas

odpoczynku	 od	 uprawy	 roli.	 Ale	 Kaladin	 tęsknił	 za	 słońcem	 i	 wiatrem.	 Właściwie brakowało	 mu	 arcyburz	 z	 ich	 wściekłością	 i	 witalnością.	 Te	 dni	 były	 posępne	 i	 z trudem	zmuszał	się	do	czegokolwiek.	Jakby	brak	burz	pozostawiał	go	bez	sił.

Roshone’a	 nie	 widywano	 zbyt	 często	 od	 czasu	 pechowego	 polowania	 na

białogrzbiety	 i	 śmierci	 syna.	 Ukrywał	 się	 w	 rezydencji,	 w	 samotności.	 Mieszkańcy Paleniska	 chodzili	 na	 palcach,	 jakby	 spodziewali	 się,	 że	 w	 każdej	 chwili	 może wybuchnąć	 i	 zwrócić	 przeciwko	 nim	 swoją	 wściekłością.	 Ale	 Kaladin	 się	 tym	 nie przejmował.	Burza	–	czy	to	zesłana	przez	człowieka,	czy	przez	niebo	–	była	czymś,	na co	 można	 zareagować.	 Ale	 to	 duszenie,	 to	 powolne	 i	 bezustanne	 gaszenie	 życia…	 To było	o	wiele	gorsze.

–	Kaladinie?!	–	zawołał	Tien.	–	Wciąż	tam	jesteś?

–	Tak	–	odpowiedział,	nie	ruszając	się.

Chmury	 podczas	 Płaczu	 były	 takie	 nijakie.	 Czy	 istniało	 coś	 bardziej

pozbawionego	życia	od	tej	żałosnej	szarości?

Tien	przeszedł	na	tył	budynku,	gdzie	dach	opadał	aż	do	ziemi.	Trzymał	dłonie	w

kieszeniach	 długiego	 płaszcza	 przeciwdeszczowego,	 a	 na	 głowie	 miał	 kapelusz	 z szerokim	rondem.	Oba	wydawały	się	na	niego	za	duże,	ale	ubranie	zawsze	wydawało się	za	duże	na	Tienie.	Nawet	jeśli	było	dobrze	dopasowane.

Brat	wspiął	się	na	dach	i	podszedł	do	niego,	po	czym	położył	się	na	plecach.	Ktoś

inny	 mógłby	 próbować	 pocieszać	 Kaladina,	 co	 by	 mu	 się	 nie	 udało,	 lecz	 Tien	 jakimś sposobem	wiedział,	co	robić.	W	tej	chwili	oznaczało	to	milczenie.

–	Lubisz	deszcz,	prawda?	–	spytał	go	w	końcu	Kaladin.

–	Pewnie	–	odparł	Tien.	Oczywiście,	chłopiec	lubił	prawie	wszystko.	–	Ale	trudno

tak	patrzeć	w	górę.	Ciągle	mrugam.

Z	jakiegoś	powodu	te	słowa	sprawiły,	że	Kaladin	się	uśmiechnął.

–	Coś	ci	dziś	zrobiłem	–	powiedział	Tien.	–	W	warsztacie.

Rodzice	 się	 martwili	 –	 cieśla	 Ral	 przyjął	 Tiena,	 choć	 tak	 naprawdę	 nie

potrzebował	 kolejnego	 ucznia	 i	 podobno	 nie	 był	 zadowolony	 z	 pracy	 chłopca.	 Tien łatwo	się	rozpraszał,	skarżył	się	Ral.

Kaladin	 usiadł,	 gdy	 Tien	 wyciągnął	 coś	 z	 kieszeni.	 To	 był	 niewielki	 drewniany konik,	starannie	wyrzeźbiony.

–	Nie	martw	się	wodą	–	powiedział	chłopiec.	–	Już	go	zabezpieczyłem.

–	 Tien	 –	 odezwał	 się	 Kaladin	 z	 zadziwieniem.	 –	 To	 piękne.	 –	 Szczegóły	 były niesamowite:	 oczy,	 kopyta,	 linie	 ogona.	 Wyglądał	 dokładnie	 tak,	 jak	 majestatyczne zwierzęta,	które	ciągnęły	powóz	Roshone’a.	–	Pokazałeś	go	Ralowi?

–	 Stwierdził,	 że	 jest	 dobry	 –	 odparł	 Tien,	 uśmiechając	 się	 pod	 zbyt	 wielkim kapeluszem.	 –	 Ale	 powiedział	 mi	 też,	 że	 powinienem	 zamiast	 niego	 robić	 krzesło.

Wpakowałem	się	w	kłopoty.

–	Ale	jak…	to	znaczy,	przecież	musiał	zobaczyć,	że	to	wspaniałe!

–	 No,	 nie	 wiem	 –	 powiedział	 Tien,	 wciąż	 się	 uśmiechając.	 –	 To	 tylko	 koń.	 Mistrz Ral	 lubi	 rzeczy,	 które	 da	 się	 wykorzystać.	 Na	 których	 można	 usiąść	 albo	 w	 których można	 schować	 ubrania.	 Ale	 myślę,	 że	 jutro	 uda	 mi	 się	 zrobić	 dobre	 krzesło,	 coś,	 z czego	będzie	dumny.

Kaladin	spojrzał	na	brata,	z	jego	niewinną	twarzą	i	przyjazną	naturą.	Nie	utracił

ich,	choć	był	już	nastolatkiem.	Jak	to	możliwe,	że	zawsze	się	uśmiechasz?	–	pomyślał

Kaladin.	 Na	 dworze	 jest	 paskudnie,	 mistrz	 traktuje	 cię	 jak	 krem,	 a	 twoją	 rodzinę powoli	dusi	pan	miasta.	A	jednak	ty	się	uśmiechasz.	Jak,	Tienie?

I	dlaczego	sprawiasz,	że	też	chcę	się	uśmiechnąć?

–	Ojciec	wydał	kolejne	kule,	Tienie	–	powiedział	Kaladin.

Za	każdym	razem,	kiedy	ojciec	był	zmuszony	to	zrobić,	wydawało	się,	że	odrobinę blednie	i	się	kuli.	Te	kule	były	obecnie	bure,	pozbawione	światła.	Podczas	Płaczu	nie dawało	się	napełnić	kul.	Wszystkie	w	końcu	się	wyczerpywały.

–	Jest	ich	jeszcze	dużo	–	odparł	Tien.

–	 Roshone	 próbuje	 nas	 zmęczyć	 –	 stwierdził	 Kaladin.	 –	 Zadusić,	 kawałek	 po

kawałku.

–	Nie	jest	tak	źle,	jak	się	wydaje,	Kaladinie	–	powiedział	brat	i	wziął	go	za	rękę.	–

Nigdy	nie	jest	tak	źle,	jak	się	wydaje.	Zobaczysz.

W	jego	głowie	pojawiło	się	tak	wiele	sprzeciwów,	lecz	uśmiech	Tiena	je	wygnał.	I

tak	oto	pośrodku	najbardziej	posępnej	pory	roku	Kaladin	poczuł	się	przez	chwilę	tak,

jakby	 ujrzał	 słońce.	 Mógłby	 przysiąc,	 że	 wszystko	 wokół	 nich	 pojaśniało,	 burza odrobinę	się	cofnęła,	niebo	rozświetliło.

Matka	 wyłoniła	 się	 zza	 budynku.	 Popatrzyła	 na	 nich,	 jakby	 rozbawiona,	 że	 obaj siedzą	 na	 dachu	 w	 deszczu.	 Weszła	 na	 dolną	 część.	 W	 tym	 miejscu	 kamienia	 czepiało się	skupisko	hasperów	–	niewielkie	stwory	z	dwiema	skorupami	mnożyły	się	podczas Płaczu.	 Wydawało	 się,	 że	 wyrastają	 nie	 wiadomo	 skąd,	 jak	 ich	 krewniacy,	 niewielkie ślimaczki,	rozrzucone	po	wszystkich	skałach.

–	O	czym	rozmawiacie?	–	spytała,	podeszła	i	usiadła	obok	nich.

Hesina	rzadko	 zachowywała	się	 jak	inne	 matki	w	 mieście.	Czasem	 to	 niepokoiło

Kaladina.	Nie	powinna	odesłać	ich	do	domu	albo	coś	w	tym	rodzaju,	narzekając,	że	się

przeziębią?	Nie,	usiadła	razem	z	nimi,	ubrana	w	brązowy	płaszcz	przeciwdeszczowy.

–	Kaladin	martwi	się,	że	ojciec	wydaje	kule	–	powiedział	Tien.

–	Och,	ja	bym	się	tym	nie	przejmowała	–	odparła.	–	Wyślemy	cię	do	Kharbranthu.

Za	dwa	miesiące	będziesz	wystarczająco	duży,	żeby	wyjechać.

–	Powinniście	pojechać	ze	mną	–	powiedział	Kal.	–	I	ojciec	też.

–	 I	 opuścić	 miasteczko?	 –	 spytał	 Tien,	 jakby	 nigdy	 nie	 zastanawiał	 się	 nad	 taką możliwością.	–	Ale	mnie	się	tu	podoba.

Hesina	uśmiechnęła	się.

–	Co?	–	spytał	Kaladin.

–	Większość	młodzieńców	w	twoim	wieku	zrobiłaby	wszystko,	żeby	tylko	pozbyć

się	nadzoru	rodziców.

–	Nie	mogę	wyjechać	i	was	zostawić.	Jesteśmy	rodziną.

–	On	próbuje	nas	udusić	–	powiedział	Kaladin,	spoglądając	na	Tiena.	Rozmowa	z

bratem	sprawiła,	że	poczuł	się	o	wiele	lepiej,	ale	wewnętrzne	sprzeciwy	nie	zniknęły.

–	Nikt	nie	płaci	za	leczenie	i	wiem,	że	nikt	już	ci	nie	zapłaci	za	pracę.	A	poza	tym,	co dostaje	ojciec	za	te	kule,	które	wydaje?	Warzywa	dziesięć	razy	drożej,	spleśniałe	zboże dwa	razy	drożej?

Hesina	uśmiechnęła	się.

–	Spostrzegawczy	jesteś.

–	Ojciec	uczył	mnie,	bym	zauważał	szczegóły.	Oczy	chirurga.

–	 Cóż	 –	 powiedziała	 z	 błyskiem	 w	 oczach	 –	 czy	 twoje	 oczy	 chirurga	 zauważyły, kiedy	po	raz	pierwszy	wydaliśmy	jedną	z	kul?

–	 Pewnie	 –	 odparł	 Kaladin.	 –	 To	 było	 dzień	 po	 wypadku	 na	 polowaniu.	 Ojciec musiał	kupić	nową	tkaninę	na	bandaże.

–	A	czy	potrzebowaliśmy	nowych	bandaży?

–	No	nie.	Ale	wiesz,	jaki	jest	ojciec.	Nie	lubi,	kiedy	zmniejszają	nam	się	zapasy.

–	 I	 dlatego	 wydał	 jedną	 z	 kul	 –	 powiedziała	 Hesina.	 –	 Których	 strzegł	 całymi miesiącami,	walcząc	o	nie	z	panem	miasta.

Nie	wspominając	już	wielkich	wysiłków,	by	je	wpierw	ukraść,	pomyślał	Kaladin.

Ale	ty	o	tym	wiesz.	Spojrzał	na	Tiena,	który	znów	patrzył	w	niebo.	O	ile	Kal	wiedział, brat	jeszcze	nie	poznał	prawdy.

–	 Innymi	 słowy,	 twój	 ojciec	 opierał	 się	 tak	 długo	 –	 powiedziała	 Hesina	 –	 by	 w końcu	 się	 złamać	 i	 wydać	 kulę	 na	 bandaże,	 których	 nie	 będziemy	 potrzebować	 przez najbliższe	miesiące.

Miała	rację.	Dlaczego	ojciec	nagle	zdecydował	się…

–	Pozwala	Roshone’owi	myśleć,	że	wygrywa	–	powiedział	Kaladin	z	zaskoczeniem,

spoglądając	z	powrotem	na	nią.

Hesina	uśmiechnęła	się	przebiegle.

–	 Roshone	 znalazłby	 sposób,	 by	 w	 końcu	 się	 zemścić.	 Nie	 byłoby	 to	 łatwe.	 Twój ojciec	ma	pozycję	równą	obywatelowi	i	prawo	do	śledztwa.	Uratował	życie	Roshone’a, a	 wielu	 mogłoby	 potwierdzić,	 jak	 poważne	 były	 rany	 Rillira.	 Ale	 Roshone	 znalazłby sposób.	O	ile	nie	poczuje,	że	nas	złamał.

Kaladin	 odwrócił	 się	 w	 stronę	 rezydencji.	 Choć	 ukrywała	 ją	 zasłona	 deszczu, widział	niewyraźnie	namioty	armii	stacjonującej	na	polach	poniżej.	Jak	by	to	było,	żyć jako	 żołnierz,	 często	 wystawiony	 na	 burze	 i	 deszcz,	 wichry	 i	 nawałnice?	 Niegdyś Kaladin	 byłby	 zaintrygowany,	 ale	 teraz	 życie	 włócznika	 nie	 miało	 dla	 niego	 powabu.

Jego	umysł	wypełniały	diagramy	mięśni	i	zapamiętane	listy	objawów	i	chorób.

–	 Będziemy	 wydawać	 te	 kule	 –	 powiedziała	 Hesina.	 –	 Jedną	 na	 kilka	 tygodni.

Częściowo	na	życie,	choć	moja	rodzina	zaproponowała	pomoc.	Bardziej,	żeby	Roshone

myślał,	że	się	uginamy.	A	później	cię	odeślemy.	Niespodziewanie.	Ty	odejdziesz,	a	kule znajdą	 się	 bezpiecznie	 w	 rękach	 żarliwców,	 do	 wykorzystania	 na	 utrzymanie	 podczas lat	nauki.

Kaladin	zamrugał,	kiedy	zrozumiał.	Nie	przegrywali.	Wygrywali.

–	 Pomyśl	 o	 tym,	 Kaladinie	 –	 powiedział	 Tien.	 –	 Będziesz	 mieszkał	 w

najwspanialszym	 mieście	 na	 świecie!	 To	 będzie	 takie	 ekscytujące.	 Będziesz

człowiekiem	nauki,	jak	ojciec.	Będziesz	miał	sekretarki,	które	będą	ci	czytać	z	każdej księgi,	którą	sobie	wybierzesz.

Kaladin	 odsunął	 wilgotne	 włosy	 z	 czoła.	 W	 ustach	 Tiena	 brzmiało	 o	 wiele

wspanialej	 niż	 to,	 o	 czym	 myślał.	 Rzecz	 jasna,	 Tien	 umiał	 sprawić,	 że	 nawet

„wypełniona	kremem	kałuża”	brzmiała	wspaniale.

–	 To	 prawda	 –	 stwierdziła	 matka.	 –	 Mógłbyś	 nauczyć	 się	 matematyki,	 historii, polityki,	taktyki,	nauki…

–	 Czy	 to	 nie	 są	 rzeczy,	 których	 uczą	 się	 kobiety?	 –	 spytał	 Kaladin,	 marszcząc czoło.

–	 Jasnookie	 kobiety	 je	 studiują.	 Ale	 uczeni	 mężczyźni	 również	 istnieją.	 Choć	 nie ma	ich	wielu.

–	I	to	wszystko	po	to,	bym	został	chirurgiem.

–	 Nie	 musisz	 zostać	 chirurgiem.	 Twoje	 życie	 należy	 do	 ciebie,	 synu.	 Jeśli

wybierzesz	ścieżkę	chirurga,	będziemy	dumni,	ale	nie	czuj,	że	musisz	przeżyć	za	ojca

jego	życie.	–	Spojrzała	na	Kaladina,	mruganiem	pozbywając	się	deszczówki	z	oczu.

–	Co	jeszcze	mógłbym	robić?	–	spytał	oszołomiony	Kaladin.

–	 Jest	 wiele	 zawodów	 dla	 mężczyzn	 obdarzonych	 wnikliwym	 umysłem	 i

wyszkolonych.	 Gdybyś	 naprawdę	 pragnął	 zgłębić	 wszystkie	 sztuki,	 mógłbyś	 zostać żarliwcem.	Albo	może	strażnikiem	burz.

Strażnik	burz.	Odruchowo	sięgnął	do	modlitwy	wszytej	w	lewy	rękaw,	czekającej

na	dzień,	kiedy	będzie	musiał	ją	spalić,	by	uzyskać	pomoc.

–	Oni	pragną	przewidzieć	przyszłość.

–	To	nie	to	samo.	Zrozumiesz.	Jest	tak	wiele	rzeczy	do	zbadania,	tak	wiele	stron,

w	 które	 mógłby	 skierować	 się	 twój	 umysł.	 Świat	 się	 zmienia.	 Ostatni	 list	 od	 mojej rodziny	opisuje	cudowne	fabriale,	jak	pióra,	które	mogą	pisać	na	wielką	odległość.	Być może	już	niedługo	mężczyźni	będą	uczyć	się	czytać.

–	Nigdy	bym	nie	chciał	nauczyć	się	czegoś	takiego	–	powiedział	Kaladin,	wyraźnie

przerażony,	i	spojrzał	na	Tiena.

Czy	 to	 ich	 własna	 matka	 mówiła	 takie	 rzeczy?	 Cóż,	 ona	 zawsze	 była	 taka.	 Nie hamowała	ani	umysłu,	ani	języka.

Ale	 zostać	 strażnikiem	 burz…	 Badali	 arcyburze,	 przewidywali	 je,	 owszem,	 lecz uczyli	się	o	nich	i	ich	tajemnicach.	Badali	wiatr.

–	Nie	–	powiedział	Kaladin.	–	Chcę	być	chirurgiem.	Jak	ojciec.

Hesina	uśmiechnęła	się.

–	Jeśli	to	właśnie	wybierzesz,	to,	jak	już	mówiłam,	będziemy	z	ciebie	dumni.	Ale

ojciec	i	ja	chcemy	po	prostu,	żebyś	wiedział,	że	masz	wybór.

Siedzieli	 tak	 przez	 jakiś	 czas,	 moknąc.	 Kaladin	 wciąż	 wpatrywał	 się	 w	 szare chmury,	 zastanawiając	 się,	 co	 takiego	 ciekawego	 znajdował	 w	 nich	 Tien.	 W	 końcu usłyszeli	chlupot	na	dole	i	z	boku	domu	ukazała	się	twarz	Lirina.

–	Co,	do…	–	powiedział.	–	Cała	trójka?	Co	robicie	tam	na	górze?

–	Karmimy	się	–	odparła	nonszalancko	matka	Kaladina.

–	Czym?

∗	∗	∗

–	Nieregularnością,	mój	drogi	–	powiedziała.

Lirin	westchnął.

–	Wiesz,	moja	droga,	czasami	bywasz	bardzo	dziwna.

–	Czyż	tego	właśnie	nie	powiedziałam?

–	Racja.	Tak	czy	inaczej,	chodźcie.	Na	placu	jest	zgromadzenie.

Hesina	zmarszczyła	czoło.	Wstała	i	zeszła	po	ukośnym	dachu.	Kaladin	spojrzał	na

Tiena	i	obaj	wstali.	Kaladin	wepchnął	drewnianego	konia	do	kieszeni	i	zszedł	na	dół,

ostrożnie	 stawiając	 stopy	 na	 śliskim	 kamieniu.	 Po	 jego	 policzkach	 popłynęła	 zimna woda,	gdy	zszedł	na	ziemię.

Podążyli	za	Lirinem	na	plac.	Ojciec	wydawał	się	zatroskany	i	szedł	przygarbiony,

jakby	 przybity,	 do	 czego	 ostatnio	 miał	 tendencje.	 Może	 to	 była	 poza,	 by	 oszukać Roshone’a,	ale	Kaladin	podejrzewał,	że	jest	w	tym	też	prawda.	Ojcu	nie	podobało	się, że	 musi	 rozstawać	 się	 z	 kulami,	 nawet	 jeśli	 była	 to	 część	 podstępu.	 Zbytnio przypominało	to	poddanie	się.

Przed	 nimi	 na	 rynku	 zbierał	 się	 tłum,	 wszyscy	 trzymali	 parasole	 albo	 mieli płaszcze.

–	Co	się	dzieje,	Lirinie?	–	spytała	Hesina	z	niepokojem.

–	 Roshone	 ma	 się	 pokazać	 –	 odparł	 Lirin.	 –	 Kazał	 Waberowi	 zebrać	 wszystkich.

Pełne	zgromadzenie	miasteczka.

–	W	deszczu?	–	spytał	Kaladin.	–	Nie	mógł	zaczekać	na	Dzień	Światła?

Lirin	nie	odpowiedział.	Rodzina	szła	w	milczeniu,	nawet	Tien	spoważniał.	Mijali

deszczospreny	tkwiące	w	kałużach,	emanujące	słabym	bladym	blaskiem,	a	przyjmujące

kształt	sięgających	do	kostek	topiących	się	świec	bez	płomienia.	Rzadko	się	pojawiały poza	Płaczem.	Powiadano,	że	są	duszami	kropli	deszczu,	te	świetliste	niebieskie	pręty, niby	 topiące	 się,	 ale	 nigdy	 się	 niezmniejszające,	 z	 pojedynczym	 niebieskim	 okiem	 na szczycie.

Nim	 rodzina	 Kaladina	 dotarła	 na	 miejsce,	 większość	 mieszkańców	 się	 zebrała	 i plotkowała	w	deszczu.	Jost	i	Naget	też	tam	byli,	choć	żaden	nie	pomachał	Kaladinowi –	 od	 lat	 nie	 łączyło	 ich	 nic,	 co	 mógłby	 nazwać	 przyjaźnią.	 Kaladin	 zadrżał.	 Rodzice nazywali	to	miasto	domem	i	ojciec	nie	chciał	wyjechać,	ale	on	z	każdym	dniem	czuł	się coraz	mniej	u	siebie.

Wkrótce	 wyjadę,	 pomyślał,	 nie	 mogąc	 się	 doczekać,	 kiedy	 opuści	 Palenisko	 i

pozostawi	 za	 sobą	 tych	 ograniczonych	 ludzi.	 Uda	 się	 do	 miejsca,	 gdzie	 jasnoocy	 są mężczyznami	 i	 kobietami	 obdarzonymi	 honorem	 i	 urodą,	 godnymi	 wysokiej	 pozycji, jaką	obdarzył	ich	Wszechmocny.

Nadjechał	 powóz	 Roshone’a.	 Podczas	 lat	 w	 Palenisku	 utracił	 większość	 ze

swojego	 blasku,	 złota	 farba	 złuszczyła	 się,	 żwir	 z	 drogi	 uszkodził	 ciemne	 drewno.

Kiedy	 powóz	 wjechał	 na	 plac,	 Waber	 i	 jego	 chłopcy	 w	 końcu	 ustawili	 niewielkie zadaszenie.	Deszcz	się	wzmógł	i	krople	uderzały	w	tkaninę	z	głuchym	bębnieniem.

W	obecności	tak	wielu	ludzi	powietrze	pachniało	inaczej.	Na	dachu	było	świeże	i

czyste.	 Teraz	 wydawało	 się	 duszne	 i	 wilgotne.	 Drzwi	 powozu	 się	 otworzyły.	 Roshone przybrał	na	wadze,	a	jego	płaszcz	jasnookiego	został	przeszyty,	by	pomieścić	pokaźny brzuch.	 Na	 kikucie	 nosił	 drewnianą	 nogę,	 ukrytą	 pod	 mankietem	 spodni,	 a	 jego	 krok był	 sztywny,	 gdy	 wyszedł	 z	 powozu	 i	 schował	 się	 pod	 zadaszeniem,	 mrucząc	 pod nosem.

Nie	wydawał	się	tym	samym	człowiekiem,	z	tą	brodą	i	mokrymi	strąkami	włosów.

Jednakże	 oczy	 pozostały	 te	 same.	 Bardziej	 paciorkowate	 ze	 względu	 na	 pełniejsze policzki,	ale	wciąż	pełne	złości,	gdy	wpatrywał	się	w	tłum.	Jakby	ktoś	rzucił	w	niego kamieniem,	kiedy	był	odwrócony,	a	teraz	szukał	winnego.

Czy	 w	 powozie	 była	 Laral?	 Ktoś	 jeszcze	 poruszył	 się	 wewnątrz	 i	 wyszedł,	 ale okazało	się,	że	to	szczupły,	starannie	ogolony	mężczyzna	o	beżowych	oczach.	Dostojny mąż	 nosił	 starannie	 wyprasowany	 zielony	 mundur	 o	 oficjalnym	 kroju,	 a	 u	 pasa	 miał

miecz.	Arcymarszałek	Amaram?	Z	pewnością	jego	mocna	sylwetka	i	kwadratowa	twarz

robiły	wrażenie.	Różnica	między	nim	a	Roshonem	była	uderzająca.

W	 końcu	 pojawiła	 się	 i	 Laral,	 odziana	 w	 jasnożółtą	 sukienkę	 starego	 kroju,	 z rozkloszowanym	 dołem	 i	 obcisłym	 gorsetem.	 Podniosła	 wzrok	 na	 deszcz,	 po	 czym zaczekała,	aż	lokaj	pośpieszy	z	parasolem.	Kaladin	poczuł,	że	serce	wali	mu	w	piersi.

Nie	 rozmawiali	 od	 czasu,	 kiedy	 upokorzyła	 go	 w	 rezydencji	 Roshone’a.	 A	 jednak	 była wspaniała.	 W	 miarę	 dorastania	 robiła	 się	 coraz	 ładniejsza.	 Niektórzy	 mogliby	 uznać, że	 ciemne	 włosy	 przetykane	 obcym	 blondem	 są	 mało	 pociągające,	 gdyż	 świadczą	 o mieszanej	krwi,	ale	Kaladin	uznał	je	za	kuszące.

Stojący	obok	ojciec	zesztywniał	i	zaklął	cicho.

–	Co	takiego?	–	spytał	Tien,	wyciągając	szyję,	by	się	przyjrzeć.

–	Laral	–	stwierdziła	matka.	–	Nosi	na	rękawie	modlitwę	narzeczonej.

Kaladin	 wzdrygnął	 się	 na	 widok	 białej	 tkaniny	 z	 niebieską	 parą	 glifów,	 którą przyszyto	do	rękawa	jej	sukni.	Spali	ją,	kiedy	zaręczyny	zostaną	oficjalnie	ogłoszone.

Ale…	kto?	Rillir	nie	żył!

–	 Słyszałem	 pogłoski	 –	 powiedział	 ojciec.	 –	 Wygląda	 na	 to,	 że	 Roshone	 nie	 ma zamiaru	zrezygnować	z	jej	koneksji.

–	On?	–	spytał	wstrząśnięty	Kaladin.

Sam	 Roshone	 miał	 ją	 poślubić?	 Inni	 w	 tłumie	 zaczęli	 komentować,	 kiedy

zauważyli	modlitwę.

–	On?!	–	powtórzył	z	niedowierzaniem	Kaladin	i	zrobił	krok	naprzód.	–	Musimy	to

powstrzymać.	Musimy…

–	Kaladinie	–	odezwał	się	ostro	ojciec.

–	Ale…

–	To	ich	sprawa,	nie	nasza.

Kaladin	 umilkł.	 Czuł,	 jak	 większe	 krople	 uderzają	 w	 jego	 głowę,	 mniejsze

przelatują	 obok	 jak	 mgiełka.	 Woda	 płynęła	 po	 kamieniach	 rynku	 i	 zbierała	 się	 w zagłębieniach.	 Obok	 Kaladina	 wyłonił	 się	 deszczospren,	 jakby	 tworząc	 się	 z	 wody.

Wpatrywał	się	w	górę,	nie	mrugając.

Roshone	 wsparł	 się	 na	 lasce	 i	 skinął	 na	 Natira,	 swojego	 zarządcę.	 Mężczyźnie towarzyszyła	 jego	 żona,	 surowa	 z	 wyglądu	 kobieta	 imieniem	 Alaxia.	 Natir	 klasnął	 w szczupłe	dłonie,	by	uciszyć	tłum,	i	wkrótce	rozlegał	się	jedynie	cichy	szum	deszczu.

–	 Oświecony	 Amaram	 –	 odezwał	 się	 Roshone,	 wskazując	 głową	 w	 stronę

jasnookiego	 mężczyzny	 w	 mundurze	 –	 pełni	 obowiązki	 arcymarszałka	 naszego

księstwa.	 Dowodzi	 obroną	 naszych	 granic	 pod	 nieobecność	 króla	 i	 oświeconego

Sadeasa.

Kaladin	pokiwał	głową.	Wszyscy	słyszeli	o	Amaramie.	Był	o	wiele	ważniejszy	od

większości	wojskowych,	którzy	przejeżdżali	przez	palenisko.

Amaram	wystąpił	naprzód.

–	 To	 bardzo	 ładne	 miasteczko	 –	 powiedział	 do	 zgromadzonych	 ciemnookich.	 Miał

silny,	głęboki	głos.	–	Dziękuję,	że	mnie	przyjęliście.

Kaladin	 zmarszczył	 czoło,	 spoglądając	 na	 innych	 mieszkańców.	 Podobnie	 jak	 on, wydawali	się	zdziwieni	tym	stwierdzeniem.

–	 Zazwyczaj	 –	 mówił	 dalej	 Amaram	 –	 pozostawiłbym	 to	 zadanie	 jednemu	 z

podległych	 oficerów.	 Ale	 ponieważ	 odwiedzałem	 krewniaka,	 postanowiłem	 przyjść

osobiście.	To	nie	jest	tak	uciążliwe	zadanie,	bym	musiał	je	delegować.

–	 Proszę	 o	 wybaczenie,	 oświecony	 –	 odezwał	 się	 Callins,	 jeden	 z	 rolników.	 –	 Ale jaki	to	obowiązek?

–	Werbunek,	rzecz	jasna,	dobry	gospodarzu	–	odparł	arcymarszałek	i	skinął	głową

na	 Alaxię,	 która	 wystąpiła	 naprzód	 z	 arkuszem	 papieru	 przypiętym	 do	 podkładki.	 –

Król	 zabrał	 większość	 naszej	 armii	 ze	 sobą,	 by	 wypełnić	 Pakt	 Zemsty.	 Brakuje	 mi żołnierzy	 i	 stało	 się	 konieczne	 werbowanie	 młodych	 ludzi	 z	 każdego	 miasteczka	 i wioski,	przez	które	przejeżdżam.	Jeśli	to	możliwe,	biorę	ochotników.

Mieszkańcy	 zamilkli.	 Chłopcy	 opowiadali,	 że	 uciekną	 z	 wojskiem,	 ale	 niewielu rzeczywiście	to	robiło.	Obowiązkiem	Paleniska	było	dostarczanie	żywności.

–	Moja	walka	nie	jest	tak	chwalebna	jak	wojna	zemsty	–	powiedział	Amaram	–	lecz naszym	 uświęconym	 obowiązkiem	 jest	 obrona	 naszych	 ziem.	 Ta	 zmiana	 będzie	 trwać cztery	 lata,	 a	 kiedy	 wypełnicie	 swój	 obowiązek,	 otrzymacie	 premię	 równą	 jednej dziesiątej	całkowitego	żołdu.	Możecie	wówczas	powrócić	lub	zaciągnąć	się	na	kolejną zmianę.	 Jeśli	 się	 wyróżnicie	 i	 osiągniecie	 wysoką	 rangę,	 może	 to	 oznaczać	 awans	 o jeden	nahn	dla	was	i	waszych	dzieci.	Są	jacyś	ochotnicy?

–	Ja	pójdę	–	powiedział	Jost,	występując	naprzód.

–	Ja	też	–	dodał	Abry.

–	Jost!	–	wykrzyknęła	jego	matka,	chwytając	go	za	ramię.	–	Plony…

–	 Twoje	 plony	 są	 ważne,	 ciemnooka	 niewiasto	 –	 powiedział	 Amaram	 –	 ale	 nie	 aż tak,	 jak	 obrona	 naszego	 ludu.	 Król	 przysyła	 bogactwa	 ze	 splądrowanych	 Równin,	 a klejnoty,	 które	 zdobył,	 mogą	 zapewnić	 Alethkarowi	 wyżywienie	 w	 sytuacji	 awaryjnej.

Wy	dwaj	jesteście	mile	widziani.	Są	jacyś	inni?

Naprzód	 wystąpili	 jeszcze	 trzej	 chłopcy	 i	 jeden	 starszy	 mężczyzna	 –	 Harl,	 który utracił	 żonę	 w	 epidemii	 bliznowej	 gorączki.	 To	 jego	 córki	 Kaladinowi	 nie	 udało	 się uratować	po	upadku.

–	Doskonale	–	powiedział	Amaram.	–	Ktoś	jeszcze?

Mieszkańcy	milczeli.	Dziwne.	Wielu	z	chłopców,	którzy	w	obecności	Kaladina	tak

często	 rozmawiali	 o	 wstąpieniu	 do	 wojska,	 odwróciło	 wzrok.	 Kaladin	 czuł,	 że	 serce wali	mu	w	piersi,	a	jego	noga	drżała,	jakby	chciała	popchnąć	go	naprzód.

Nie.	Miał	zostać	chirurgiem.	Lirin	spojrzał	na	niego	z	troską	w	ciemnobrązowych

oczach.	Ale	kiedy	Kaladin	nie	zrobił	żadnego	ruchu,	rozluźnił	się.

–	 Dobrze	 –	 powiedział	 Amaram	 i	 skinął	 głową	 Roshone’owi.	 –	 Jednak	 będziemy potrzebować	twojej	listy.

–	Listy?	–	spytał	głośno	Lirin.

Amaram	spojrzał	na	niego.

–	 Potrzeby	 naszej	 armii	 są	 wielkie,	 ciemnooki.	 Najpierw	 biorę	 ochotników,	 ale armia	 musi	 zostać	 uzupełniona.	 Jako	 pan	 miasta,	 mój	 kuzyn	 ma	 obowiązek	 i	 honor zadecydować,	kogo	posłać.

–	Odczytaj	pierwsze	cztery	imiona,	Alaxio	–	polecił	Roshone	–	i	ostatnie.

Alaxia	spojrzała	na	listę	i	przeczytała	oschłym	tonem:

–	Agil,	syn	Marfa.	Caull,	syn	Taleba.

Kaladin	z	niepokojem	popatrzył	na	Lirina.

–	Nie	może	cię	wziąć	–	stwierdził	ojciec.	–	Jesteśmy	z	drugiego	nahnu	i	pełnimy	w

mieście	 ważną	 funkcję,	 ja	 jako	 chirurg,	 ty	 jako	 mój	 jedyny	 uczeń.	 Zgodnie	 z	 prawdą, jesteśmy	zwolnieni	ze	służby	wojskowej.	Roshone	to	wie.

–	 Habrin,	 syn	 Arafika	 –	 czytała	 dalej	 Alaxia.	 –	 Jorna,	 syn	 Loatsa.	 –	 Zawahała	 się, po	czym	podniosła	wzrok.	–	Tien,	syn	Lirina.

Na	 placu	 zapanowała	 cisza.	 Nawet	 deszcz	 jakby	 się	 na	 chwilę	 zawahał.	 Później wszyscy	 popatrzyli	 w	 stronę	 Tiena.	 Chłopiec	 wydawał	 się	 osłupiały.	 Lirin	 był

bezpieczny	 jako	 miejski	 chirurg,	 Kaladin	 jako	 jego	 uczeń.	 Ale	 nie	 Tien.	 Był	 trzecim uczniem	stolarza,	nikim	ważnym,	nikim	bezpiecznym.	Hesina	mocno	chwyciła	chłopca.

–	Nie!

Lirin	 stanął	 przed	 nimi,	 jakby	 chciał	 ich	 bronić.	 Kaladin	 stał	 oszołomiony	 i patrzył	na	Roshone’a.	Uśmiechniętego,	zadowolonego	z	siebie	Roshone’a.

Wzięliśmy	 jego	 syna,	 uświadomił	 sobie	 Kaladin,	 napotykając	 spojrzenie	 tych paciorkowatych	oczu.	To	jest	jego	zemsta.

–	Ja…	–	odezwał	się	Tien.	–	Wojsko?

Raz	jeden	w	życiu	stracił	swoją	pewność	siebie,	swój	optymizm.	Szeroko	otworzył

oczy	i	pobladł.	Mdlał	na	widok	krwi.	Nienawidził	walki.	Wciąż	był	mały	i	chudy	mimo

wieku.

–	Jest	za	młody	–	powiedział	Lirin.

Sąsiedzi	odsunęli	się,	pozostawiając	rodzinę	Kaladina	samotnie	w	deszczu.

Amaram	zmarszczył	czoło.

–	 W	 miastach	 chłopcy	 w	 wieku	 ośmiu	 lub	 dziewięciu	 lat	 są	 przyjmowani	 do

wojska.

–	 Synowie	 jasnookich!	 –	 sprzeciwił	 się	 Lirin.	 –	 Aby	 szkolić	 się	 na	 oficerów.	 Nie posyła	się	ich	do	walki!

Amaram	 jeszcze	 bardziej	 zmarszczył	 czoło.	 Wyszedł	 na	 deszcz	 i	 podszedł	 do

rodziny.

–	Ile	masz	lat,	synu?	–	spytał	Tiena.

–	Trzynaście	–	odpowiedział	Lirin.

Amaram	popatrzył	na	niego.

–	 Chirurg.	 Słyszałem	 o	 tobie.	 –	 Westchnął	 i	 popatrzył	 na	 Roshone’a.	 –	 Nie	 mam czasu	 zajmować	 się	 twoimi	 małomiasteczkowymi	 intrygami,	 kuzynie.	 Nie	 ma	 innego chłopaka,	który	się	nada?

–	 Taki	 jest	 mój	 wybór!	 –	 upierał	 się	 Roshone.	 –	 Dany	 mi	 przez	 prawo.	 Wysyłam tych,	bez	których	miasteczko	może	sobie	poradzić…	cóż,	ten	chłopiec	jest	pierwszym, bez	którego	sobie	poradzimy.

Lirin	zrobił	krok	naprzód,	spojrzenie	miał	pełne	gniewu.	Arcymarszałek	Amaram

chwycił	go	za	ramię.

–	 Nie	 zrób	 czegoś,	 czego	 pożałujesz,	 ciemnooki.	 Oświecony	 Roshone	 postąpił

zgodnie	z	prawem.

–	Chowałeś	się	za	prawem,	szydząc	ze	mnie,	chirurgu!	–	zawołał	Roshone.	–	Cóż,

teraz	zwraca	się	przeciwko	tobie.	Zatrzymaj	te	kule!	Wyraz	twojej	twarzy	w	tej	chwili jest	wart	ceny	każdej	z	nich!

–	Ja…	–	odezwał	się	znów	Tien.

Kaladin	 nigdy	 nie	 widział	 go	 tak	 przerażonego.	 Czuł	 się	 bezradny.	 Tłum

wpatrywał	się	w	Lirina,	przytrzymywanego	przez	jasnookiego	generała	i	wpatrującego

się	w	Roshone’a.

–	 Zrobię	 z	 chłopaka	 gońca	 na	 rok	 albo	 dwa	 –	 obiecał	 Amaram.	 –	 Nie	 będzie	 brał

udziału	w	walce.	Więcej	zrobić	nie	mogę.	W	tych	czasach	potrzebujemy	każdego.

Lirin	 pochylił	 się	 i	 zwiesił	 głowę.	 Roshone	 roześmiał	 się	 i	 gestem	 kazał	 Laral wejść	 do	 powozu.	 Nie	 spojrzała	 na	 Kaladina,	 kiedy	 wspięła	 się	 do	 środka.	 Roshone podążył	 za	 nią,	 i	 choć	 wciąż	 się	 śmiał,	 jego	 twarz	 stężała.	 Bez	 życia.	 Jak	 smętne chmury	 nad	 nim.	 Zemścił	 się,	 ale	 jego	 syn	 wciąż	 nie	 żył,	 a	 on	 sam	 nadal	 tkwił	 w Palenisku.

Amaram	wpatrywał	się	w	tłum.

–	Rekruci	mogą	zabrać	dwie	zmiany	odzieży	i	do	trzech	kamieni	innego	dobytku.

Zostanie	 on	 zważony.	 Zgłoście	 się	 do	 armii	 w	 ciągu	 dwóch	 godzin	 i	 spytajcie	 o

sierżanta	Hava.

Odwrócił	się	i	podążył	za	Roshonem.

Tien	 patrzył	 za	 nim,	 blady	 jak	 pobielony	 budynek.	 Kaladin	 widział	 jego

przerażenie	 perspektywą	 rozstania	 z	 rodziną.	 Brat	 –	 ktoś,	 kto	 zawsze	 przywoływał

uśmiech	 na	 jego	 twarz	 podczas	 deszczu.	 Kaladina	 wręcz	 bolało,	 gdy	 widział

przerażenie	 brata.	 To	 nie	 było	 właściwe.	 Tien	 powinien	 się	 uśmiechać.	 Taki	 zawsze był.

Pomacał	 drewnianego	 konika	 w	 kieszeni.	 Tien	 zawsze	 przynosił	 mu	 ulgę,	 kiedy czuł	 cierpienie.	 Nagle	 przyszło	 mu	 na	 myśl,	 że	 może	 zrobić	 coś	 w	 zamian.	 Czas przestać	 się	 ukrywać	 w	 izbie,	 kiedy	 ktoś	 inny	 unosi	 kulę	 światła,	 pomyślał	 Kaladin.

Czas	być	mężczyzną.

–	Oświecony	Amaramie!	–	wykrzyknął	Kaladin.

Generał	 zawahał	 się	 na	 stopniu	 powozu,	 z	 jedną	 nogą	 w	 drzwiach.	 Obejrzał	 się przez	ramię.

–	Chcę	zająć	miejsce	Tiena	–	powiedział	Kaladin.

–	 Nie	 wolno!	 –	 odpowiedział	 Roshone	 z	 wnętrza	 powozu.	 –	 Prawo	 mówi,	 że	 ja dokonuję	wyboru.

Amaram	ponuro	pokiwał	głową.

–	A	gdybyście	wzięli	również	i	mnie	–	powiedział	Kaladin.	–	Czy	mogę	się	zgłosić

na	ochotnika?	–	W	ten	sposób	Tien	przynajmniej	nie	byłby	sam.

–	Kaladinie!	–	Hesina	chwyciła	go	za	ramię.

–	Jest	to	dozwolone	–	odparł	Amaram.	–	Nie	odrzucę	żadnego	żołnierza,	synu.	Jeśli

chcesz	się	zaciągnąć,	zapraszam.

–	Kaladinie,	nie	–	powiedział	Lirin.	–	Nie	odchodźcie	obaj.	Nie…

Kaladin	 popatrzył	 na	 Tiena,	 twarz	 chłopca	 była	 mokra	 pod	 szerokim	 rondem

kapelusza.	Potrząsnął	głową,	ale	w	oczach	miał	nadzieję.

–	Zgłaszam	się	na	ochotnika	–	powiedział	Kaladin,	odwracając	się	do	Amarama.	–

Pójdę.

–	W	takim	razie	masz	dwie	godziny	–	stwierdził	generał,	wchodząc	do	powozu.	–

Takie	same	ograniczenia	dobytku	jak	u	pozostałych.

Drzwi	 powozu	 zatrzasnęły	 się,	 lecz	 wcześniej	 Kaladin	 zobaczył	 przez	 chwilę

jeszcze	 bardziej	 zadowolonego	 Roshone’a.	 Pojazd	 odjechał	 z	 turkotem,	 z	 jego	 dachu spłynęła	woda.

–	 Dlaczego?	 –	 spytał	 łamiącym	 się	 głosem	 Lirin,	 odwracając	 się	 do	 Kaladina.	 –

Dlaczego	mi	to	zrobiłeś?	Mieliśmy	tyle	planów!

Kaladin	odwrócił	się	do	Tiena.	Chłopiec	wziął	go	za	rękę.

–	Dziękuję	–	wyszeptał.	–	Dziękuję,	Kaladinie.	Dziękuję.

–	 Utraciłem	 was	 obu	 –	 powiedział	 chrapliwie	 Lirin	 i	 odszedł.	 –	 Niech	 to	 burza!

Obu.

Płakał.	Matka	też	płakała.	Znów	przytuliła	Tiena.

–	 Ojcze!	 –	 powiedział	 Kaladin,	 odwracając	 się.	 Sam	 się	 dziwił,	 jak	 pewny	 się czuje.

Lirin	zawahał	się,	stojąc	w	deszczu,	jedną	nogą	w	kałuży,	w	której	gromadziły	się

deszczospreny.	Odsuwały	się	od	niego	jak	pionowe	ślimaki.

–	 Za	 cztery	 lata	 bezpiecznie	 odprowadzę	 go	 do	 domu	 –	 powiedział	 Kaladin.	 –

Przyrzekam	na	burze	i	dziesiąte	imię	Wszechmocnego.	Przyprowadzę	go	z	powrotem.

Przyrzekam…



Yelig-nar,	 zwany	 Wiatrem	 Plagi,	 był	 tym,	 który	 umiał	 mówić	 jak	 człowiek,	 choć często	jego	głosowi	towarzyszyły	zawodzenia	tych,	których	pochłonął.

Niestworzeni	są	rzecz	jasna	wytworami	ludowej	tradycji.	Co	ciekawe,	większości

nie	 traktowano	 jako	 jednostek,	 lecz	 raczej	 uosobienia	 różnych	 rodzajów	 zniszczenia.

Ten	cytat	pochodzi	z	Traxila,	wers	33,	którego	uważa	się	za	podstawowe	źródło,	choć

ja	wątpię	w	jego	autentyczność.

„Są	dziwnie	przyjazną	grupą,	ci	dzicy	parshmeni”,	czytała	Shallan.	Ponownie	była

to	relacja	króla	Gavilara,	zapisana	na	rok	przed	jego	śmiercią.	„Minęło	już	prawie	pięć miesięcy	 od	 naszego	 pierwszego	 spotkania	 i	 Dalinar	 wciąż	 naciska,	 byśmy	 powrócili do	ojczyzny,	utrzymując,	że	nasza	ekspedycja	zbytnio	się	przeciągnęła.

Parshmeni	 obiecują,	 że	 zaprowadzą	 mnie	 na	 polowanie	 na	 wielką,	 pokrytą

skorupą	 bestię,	 którą	 nazywają	 ulo	 mas	 vara,	 co	 zdaniem	 moich	 uczonych	 można przetłumaczyć	 w	 przybliżeniu	 jako	 »Potwór	 z	 rozpadlin«.	 Jeśli	 ich	 opisy	 są	 dokładne, te	stwory	mają	wielkie	serca	klejnotów,	a	łeb	jednego	z	nich	byłby	zaiste	imponującym trofeum.	Mówią	również	o	swoich	straszliwych	bóstwach,	a	my	sądzimy,	że	muszą	się odnosić	do	kilku	szczególnie	wielkich	wielkoskorupów	z	rozpadlin.

Z	 zaskoczeniem	 odkryliśmy	 religię	 wśród	 tych	 parshmenów.	 Coraz	 więcej

dowodów	 wskazuje	 na	 istnienie	 kompletnej	 parshmeńskiej	 społeczności	 –	 łącznie	 z cywilizacją,	kulturą	i	wyjątkowym	językiem	–	co	jest	zadziwiające.	Moi	strażnicy	burz zaczęli	 nazywać	 ten	 lud	 »Parshendi«.	 Wydaje	 się	 oczywiste,	 że	 ta	 grupa	 bardzo	 się różni	od	naszych	zwyczajnych	służących	parshmenów	i	może	nawet	nie	należeć	do	tej samej	 rasy,	 mimo	 wzorów	 na	 skórze.	 Może	 to	 ich	 odlegli	 krewniacy,	 tak	 różni	 od zwyczajnych	parshmenów	jak	alethyjskie	ostrogary	od	odmiany	z	Selay.

Parshendi	 widzieli	 naszych	 służących	 i	 są	 nimi	 skonsternowani.	 »Gdzie	 ich

muzyka?«	–	pyta	mnie	często	Klade.	Nie	wiem,	co	ma	na	myśli.	Ale	nasi	słudzy	wcale

nie	reagują	na	Parshendich	i	nie	wydają	się	zainteresowani	naśladownictwem,	co	jest

uspokajające.

Pytanie	dotyczące	muzyki	mogło	się	wiązać	z	nuceniem	i	monotonnymi	śpiewami,

które	 są	 częste	 wśród	 Parshendich.	 Cechuje	 ich	 przedziwna	 zdolność	 do	 wspólnego tworzenia	muzyki.	Przysięgam,	że	pozostawiałem	jednego	Parshendiego	śpiewającego pod	nosem,	po	czym	natrafiałem	na	innego	poza	zasięgiem	głosu	pierwszego,	a	jednak śpiewającego	tę	samą	pieśń	–	o	niesamowicie	podobnym	tempie,	kadencji	i	tekście.





Ich





ulubionym





instrumentem

są

bębny.





Prymitywnej

konstrukcji,





z

wymalowanymi	farbą	odciskami	dłoni	na	bokach.	To	pasuje	do	ich	prostych	budowli	z

kremu	i	kamienia.	Budują	je	wewnątrz	przypominającej	krater	formacji	skalnej,	tutaj,

na	krawędzi	Strzaskanych	Równin.	Pytam	Klade’a,	czy	nie	przejmują	się	arcyburzami,

ale	 on	 tylko	 się	 śmieje.	 »Czemu	 się	 martwić?	 Jeśli	 budynki	 się	 zawalą,	 możemy	 je odbudować,	prawda?«”.

Po	drugiej	stronie	alkowy	Jasnah	zaszeleściła,	przerzucając	kartkę	księgi.	Shallan

odstawiła	 swój	 tom	 i	 przejrzała	 książki	 na	 biurku.	 Skończywszy	 na	 jakiś	 czas	 naukę filozofii,	powróciła	do	badań	nad	zamachem	na	życie	króla	Gavilara.

Wysunęła	 cienki	 tomik	 z	 dna	 sterty	 –	 relację	 podyktowaną	 przez	 strażnika	 burz Mataina,	 jednego	 z	 uczonych	 towarzyszących	 królowi.	 Shallan	 przerzuciła	 kartki, szukając	określonego	fragmentu.	Był	to	opis	pierwszej	grupy	myśliwych	Parshendi,	na którą	się	natknęli.

„Wydarzyło	 się	 to,	 gdy	 rozbiliśmy	 obóz	 nad	 głęboką	 rzeką	 w	 gęsto	 zalesionej okolicy.	 Była	 to	 idealna	 lokalizacja	 na	 rozbicie	 obozu	 na	 dłuższy	 czas,	 gdyż	 gęste zarośla	krępodrzewia	chroniłyby	nas	przed	wichrami	arcyburzy,	a	wąwóz	rzeki	chronił

przed	 zalaniem.	 Jego	 Wysokość	 rozsądnie	 przyjął	 moją	 radę	 i	 wysłał	 zwiadowców	 w dół	i	górę	rzeki.

Drużyna	 zwiadowców	 arcyksięcia	 Dalinara	 jako	 pierwsza	 natrafiła	 na	 tych

dziwnych,	nieoswojonych	parshmenów.	Kiedy	powrócił	do	obozu	ze	swoją	opowieścią,

podobnie	jak	większość	pozostałych	nie	uwierzyłem	w	jego	twierdzenia.	Z	pewnością

oświecony	 Dalinar	 musiał	 natrafić	 na	 służących	 parshmenów	 z	 innej	 ekspedycji, podobnej	do	naszej.

Kiedy	 następnego	 dnia	 odwiedzili	 nasz	 obóz,	 nie	 dało	 się	 dłużej	 zaprzeczać

prawdzie.	 Było	 ich	 dziesięciu	 –	 z	 pewnością	 parshmeni,	 ale	 więksi	 od	 tych,	 których znaliśmy.	 Niektórzy	 mieli	 marmurkową,	 czerwono-czarną	 skórę,	 inni	 biało-czerwoną, co	 jest	 częstsze	 w	 Alethkarze.	 Nieśli	 wspaniałą	 broń,	 błyszczącą	 stal	 z	 wyrytymi skomplikowanymi	wzorami,	ale	nosili	proste	stroje	z	płótna.

Wkrótce	Jego	Wysokość	zafascynowali	ci	dziwni	parshmeni	i	nalegał,	bym	zaczął

badać	 ich	 język	 i	 społeczność.	 Muszę	 przyznać,	 że	 moim	 pierwotnym	 zamiarem	 było ukazanie,	 że	 są	 mistyfikacją.	 Im	 więcej	 jednak	 się	 dowiadywaliśmy,	 tym	 bardziej uświadamiałem	sobie,	jak	błędna	była	moja	pierwotna	ocena”.

Shallan	 z	 namysłem	 postukała	 w	 kartkę.	 Następnie	 wyciągnęła	 gruby	 tom

zatytułowany	 „Król	 Gavilar	 Kholin.	 Biografia”,	 dwa	 lata	 wcześniej	 wydany	 przez wdowę	po	nim,	Navani.	Shallan	przerzucała	kartki,	szukając	pewnego	akapitu.

„Mój	 mąż	 był	 doskonałym	 królem	 –	 porywającym	 przywódcą,	 niezrównanym

mistrzem	 pojedynków	 i	 geniuszem	 taktyki.	 Ale	 w	 swej	 lewej	 dłoni	 nie	 miał	 nawet jednego	uczonego	palca.	Nigdy	nie	wykazywał	zainteresowania	obliczaniem	arcyburz, nudziła	 go	 rozmowa	 o	 nauce	 i	 ignorował	 fabriale,	 o	 ile	 nie	 miały	 bezpośredniego zastosowania	na	polu	walki.	Był	mężczyzną	stworzonym	zgodnie	z	klasycznym	ideałem męskości”.

–	Dlaczego	tak	się	nimi	zainteresował?	–	odezwała	się	na	głos	Shallan.

–	Hę?	–	spytała	Jasnah.

–	 Król	 Gavilar	 –	 wyjaśniła	 Shallan.	 –	 Wasza	 matka	 utrzymuje	 w	 biografii,	 że	 nie był	uczonym.

–	Prawda.

–	Ale	zainteresował	się	Parshendimi	–	powiedziała	Shallan.	–	Zanim	jeszcze	mógł

wiedzieć	 o	 ich	 Ostrzach	 Odprysku.	 Wedle	 relacji	 Mataina	 chciał	 poznać	 ich	 język, społeczeństwo	 i	 muzykę.	 Czy	 to	 jedynie	 upiększenie,	 mające	 sprawić,	 by	 przyszłym czytelnikom	wydawał	się	bardziej	uczony?

–	 Nie.	 –	 Jasnah	 opuściła	 księgę.	 –	 Im	 dłużej	 pozostawał	 w	 Niczyich	 Wzgórzach, tym	bardziej	fascynowali	go	Parshendi.

–	 Czyli	 pojawia	 się	 rozbieżność.	 Dlaczego	 mężczyzna,	 który	 nigdy	 wcześniej	 nie interesował	się	nauką,	nagle	stał	się	tak	zafascynowany?

–	 Tak.	 Ja	 również	 się	 nad	 tym	 zastanawiałam.	 Ale	 czasami	 ludzie	 się	 zmieniają.

Kiedy	 powrócił,	 jego	 zainteresowanie	 mnie	 ośmieliło	 i	 spędziliśmy	 wiele	 wieczorów, rozmawiając	 o	 jego	 odkryciach.	 Była	 to	 jedna	 z	 niewielu	 okazji,	 kiedy	 czułam prawdziwy	związek	z	ojcem.

Shallan	zagryzła	wargę.

–	 Jasnah	 –	 spytała	 w	 końcu.	 –	 Dlaczego	 kazaliście	 mi	 badać	 to	 wydarzenie?

Przeżyliście	to	i	już	wiecie	wszystko,	co	ja	„odkrywam”.

–	 Wydaje	 mi	 się,	 że	 spojrzenie	 świeżym	 okiem	 może	 mieć	 swoją	 wartość.	 –

Kobieta	 odłożyła	 księgę	 i	 spojrzała	 na	 podopieczną.	 –	 Nie	 oczekuję,	 że	 znajdziesz określone	 odpowiedzi.	 Miast	 tego	 mam	 nadzieję,	 że	 zauważysz	 szczegóły,	 które	 ja przegapiłam.	 Zaczynasz	 zauważać,	 jak	 w	 ciągu	 tych	 miesięcy	 zmieniła	 się	 osobowość mojego	ojca,	a	to	znaczy,	że	szukasz	wnikliwie.	Możesz	w	to	nie	uwierzyć,	ale	niewielu zwróciło	 uwagę	 na	 tę	 rozbieżność…	 choć	 wielu	 rzeczywiście	 zauważyło	 późniejsze zmiany,	kiedy	już	powrócił	do	Kholinaru.

–	 Mimo	 to	 czuję	 się	 dość	 dziwnie,	 badając	 ten	 temat.	 Może	 wciąż	 jestem	 pod wpływem	 przekonania	 moich	 nauczycieli,	 że	 odpowiednim	 polem	 studiów	 dla	 młodej damy	są	wyłącznie	klasycy.

–	Klasycy	mają	swoje	miejsce	i	od	czasu	do	czasu	będę	cię	odsyłać	do	klasycznych

dzieł,	 jak	 to	 zrobiłam	 w	 przypadku	 studiów	 nad	 moralnością.	 Ale	 uważam,	 że	 takie tematy	 powinny	 być	 jedynie	 dodatkami	 do	 twoich	 obecnych	 projektów.	 To	 na	 nich musisz	się	skupić,	nie	na	dawno	zapomnianych	historycznych	zagadkach.

Shallan	pokiwała	głową.

–	 Ale,	 Jasnah,	 czyż	 nie	 jesteście	 historyczką?	 Czyż	 te	 dawno	 zapomniane

historyczne	zagadki	nie	są	sednem	waszego	pola	badań?

–	Jestem	Veristitalianką	–	odparła	kobieta.	–	Szukamy	odpowiedzi	w	przeszłości,

rekonstruując	 to,	 co	 się	 naprawdę	 wydarzyło.	 Dla	 wielu	 w	 zapisywaniu	 historii	 nie chodzi	o	prawdę,	ale	o	przedstawienie	w	najbardziej	pochlebny	sposób	siebie	i	swoich motywacji.	 Moje	 siostry	 i	 ja	 wybieramy	 projekty,	 które	 naszym	 zdaniem	 zostały	 źle zrozumiane	 lub	 błędnie	 przedstawione,	 a	 badając	 je,	 liczymy	 na	 lepsze	 zrozumienie chwili	obecnej.

Dlaczego	więc	poświęcasz	tak	wiele	czasu	na	badanie	ludowych	podań	i	szukanie

złych	duchów?	–	pomyślała	Shallan.	Nie,	Jasnah	szukała	czegoś	prawdziwego.	Czegoś

tak	ważnego,	że	odciągnęło	ją	to	od	Strzaskanych	Równin	i	walki	o	pomszczenie	ojca.

Pragnęła	 wykorzystać	 te	 opowieści,	 a	 badania	 Shallan	 były	 jakimś	 sposobem	 częścią tego	wszystkiego.

To	 ją	 ekscytowało.	 Coś	 takiego	 pragnęła	 robić	 od	 czasu,	 gdy	 była	 dzieckiem	 i przeglądała	 nieliczne	 księgi	 ojca,	 sfrustrowana,	 że	 właśnie	 przepędził	 kolejną nauczycielkę.	 Tutaj,	 z	 Jasnah,	 Shallan	 była	 częścią	 czegoś	 –	 a	 znając	 Jasnah,	 to	 było coś	wielkiego.

A	jednak,	pomyślała,	statek	Tozbeka	przypływa	jutro	rano.	Odejdę.

Muszę	 zacząć	 narzekać.	 Muszę	 przekonać	 Jasnah,	 że	 to	 wszystko	 jest	 o	 wiele cięższe	niż	się	spodziewałam,	by	moje	odejście	jej	nie	zaskoczyło.	Muszę	się	rozpłakać, załamać,	poddać.	Muszę…

–	Czym	jest	Urithiru?	–	spytała.

Ku	jej	zaskoczeniu,	Jasnah	odpowiedziała	bez	chwili	wahania.

–	Urithiru	było	ponoć	centrum	Srebrnych	Królestw,	miastem	dziesięciu	tronów,	po





jednym





dla

każdego

króla.

Było





najbardziej

majestatycznym,





najbardziej

oszałamiającym	i	najważniejszym	miastem	na	całym	świecie.

–	Naprawdę?	To	dlaczego	nie	słyszałam	o	nim	nigdy	wcześniej?

–	 Ponieważ	 zostało	 porzucone,	 nim	 Zaginieni	 Świetliści	 zwrócili	 się	 przeciwko ludzkości.	 Większość	 uczonych	 uważa	 je	 za	 mit.	 Żarliwcy	 nie	 chcą	 o	 nim	 mówić,	 ze względu	 na	 jego	 skojarzenie	 ze	 Świetlistymi,	 a	 przez	 to	 z	 pierwszą	 wielką	 porażką vorinizmu.	Większość	z	tego,	co	wiemy	o	mieście,	pochodzi	z	fragmentów	zaginionych dzieł	cytowanych	przez	klasyków.	Wiele	z	tych	klasycznych	dzieł	również	przetrwało tylko	we	fragmentach.	W	rzeczy	samej,	jedynym	kompletnym	dziełem	z	początkowego okresu	jest	„Droga	królów”,	a	i	to	dzięki	wysiłkom	Vanrial.

Shallan	powoli	pokiwała	głową.

–	Gdyby	gdzieś	kryły	się	równiny	wspaniałego,	starożytnego	miasta,	niezbadany, zarośnięty	i	dziki	Natanatan	byłby	najlepszym	miejscem,	by	je	odnaleźć.

–	 Urithiru	 nie	 znajduje	 się	 w	 Natanatanie	 –	 powiedziała	 z	 uśmiechem	 Jasnah.	 – Ale	dobrze	myślisz,	Shallan.	Wracaj	do	badań.

–	Broń	–	powiedziała	Shallan.

Jasnah	uniosła	brew.

–	 Parshendi.	 Nosili	 piękną	 broń	 z	 doskonałej,	 grawerowanej	 stali.	 Jednak wykorzystywali	bębny	ze	skóry	z	prymitywnymi	odciskami	dłoni	na	bokach	i	mieszkali w	chatach	z	kamienia	i	kremu.	Czy	nie	uderza	to	was	jako	niespójne?

–	Tak.	Z	pewnością	określiłabym	to	jako	osobliwość.

–	W	takim	razie…

–	Zapewniam	cię,	Shallan	–	przerwała	jej	Jasnah.	–	Miasta	tam	nie	ma.

–	 Ale	 interesują	 was	 Strzaskane	 Równiny.	 Rozmawiałaś	 o	 nich	 z	 oświeconym Dalinarem	przez	łączotrzcinę.

–	Owszem.

–	 Czym	 byli	 Pustkowcy?	 –	 Teraz,	 kiedy	 Jasnah	 rzeczywiście	 odpowiadała	 na	 jej pytania,	może	jej	to	powie.	–	Czym	naprawdę	byli?

Jasnah	wpatrywała	się	w	nią	z	dziwną	miną.

–	 Nikt	 nie	 jest	 tego	 pewien.	 Większość	 uczonych	 uważa	 ich,	 podobnie	 jak Uruthiru,	 za	 mity,	 teologowie	 zaś	 uznają	 ich	 za	 odpowiedniki	 Wszechmocnego…

potwory,	 które	 zamieszkiwały	 w	 sercach	 ludzi,	 podobnie	 jak	 niegdyś	 zamieszkiwał	 je Wszechmocny.

–	Ale…

–	 Wracaj	 do	 badań,	 dziecko	 –	 powiedziała	 Jasnah,	 unosząc	 księgę.	 –	 Może porozmawiamy	o	tym	przy	innej	okazji.

Słowa	 te	 zabrzmiały	 ostatecznie.	 Shallan	 zagryzła	 wargę,	 by	 powstrzymać	 się przed	 powiedzeniem	 czegoś	 niegrzecznego	 tylko	 po	 to,	 by	 znów	 wciągnąć	 Jasnah	 w rozmowę.	Nie	ufa	mi,	pomyślała.	Może	nie	bez	powodu.	Wyjeżdżasz,	znów	powiedziała sobie	Shallan.	Jutro.	Odpływasz	stąd.

Ale	 to	 oznaczało,	 że	 został	 jej	 tylko	 dzień.	 Jeszcze	 jeden	 dzień	 we	 wspaniałym Palanaeum.	Jeszcze	jeden	dzień	z	tymi	wszystkimi	księgami,	całą	tą	mocą	i	wiedzą.

–	 Potrzebuję	 egzemplarza	 biografii	 waszego	 ojca	 autorstwa	 Tifandor	 – powiedziała	Shallan,	przeglądając	książki.	–	Ciągle	natrafiam	na	nią	w	odsyłaczach.

–	Jest	na	jednym	z	niższych	poziomów	–	odparła	od	niechcenia	Jasnah.	–	Może	uda mi	się	znaleźć	numer	katalogowy.

–	 Nie	 trzeba	 –	 stwierdziła	 dziewczyna,	 wstając.	 –	 Sprawdzę	 to.	 Trochę	 ruchu	 mi się	przyda.

–	Jak	sobie	życzysz.

Shallan	 uśmiechnęła	 się.	 Doskonale	 wiedziała,	 gdzie	 jest	 ta	 książka	 –	 ale	 pod pretekstem	 jej	 szukania	 mogła	 spędzić	 trochę	 czasu	 z	 dala	 od	 Jasnah.	 W	 tym	 czasie zobaczy,	co	uda	jej	się	znaleźć	na	temat	Pustkowców.

*

Dwie	godziny	później	Shallan	siedziała	przy	zagraconym	biurku	na	tyłach	jednego z	 pomieszczeń	 na	 niższym	 poziomie	 Palanaeum,	 a	 jej	 lampa	 z	 kulami	 oświetlała zebrane	tomy,	z	których	żaden	nie	okazał	się	szczególnie	przydatny.

Wydawało	 się,	 że	 każdy	 coś	 wiedział	 na	 temat	 Pustkowców.	 Ludzie	 w	 wiejskich okolicach	mówili	o	nich,	że	to	tajemnicze	istoty,	które	pojawiały	się	w	nocy,	okradając pechowców	 i	 karząc	 głupców.	 Ci	 Pustkowcy	 wydawali	 się	 bardziej	 psotni	 niż	 źli.	 Ale od	 czasu	 do	 czasu	 pojawiała	 się	 opowieść	 o	 Pustkowcu,	 który	 przybierał	 postać zagubionego	wędrowca	i	który	–	potraktowany	życzliwie	przez	rolnika	uprawiającego tallew	–	zabijał	całą	rodzinę,	wypijał	krew	jej	członków	i	czarnym	popiołem	wypisywał

pustkowe	symbole	na	ścianach.

Większość	 ludzi	 w	 miastach	 postrzegała	 jednak	 Pustkowców	 jako	 duchy,	 które wędrują	nocami,	swego	rodzaju	złe	spreny,	które	opanowują	serca	ludzi	i	skłaniają	ich do	 robienia	 straszliwych	 rzeczy.	 Kiedy	 dobry	 człowiek	 stawał	 się	 wściekły,	 było	 to dzieło	Pustkowca.

Uczeni	wyśmiewali	wszystkie	te	pomysły.	Relacje	historyczne	–	te,	które	udało	jej się	odnaleźć	–	były	sprzeczne.	Czy	Pustkowcy	byli	mieszkańcami	Potępienia?	Jeśli	tak, to	 czy	 Potępienie	 nie	 było	 teraz	 puste,	 skoro	 Pustkowcy	 zdobyli	 Sale	 Spokoju	 i wypędzili	ludzkość	na	Roshar?

Powinnam	się	spodziewać,	że	będę	miała	problemy	ze	znalezieniem	czegokolwiek pewnego,	 pomyślała	 Shallan,	 opierając	 się	 na	 krześle.	 Jasnah	 badała	 tę	 kwestię	 od miesięcy,	może	nawet	lat.	Co	spodziewałam	się	znaleźć	w	ciągu	kilku	godzin?

Jedynym	efektem	jej	badań	była	jeszcze	większa	niepewność.	Jakie	błędne	wiatry popchnęły	 Jasnah	 w	 stronę	 tego	 tematu?	 To	 nie	 miało	 sensu.	 Badanie	 Pustkowców przypominało	próbę	określenia,	czy	śmierciospreny	są	prawdziwe,	czy	nie.	Jaki	w	tym sens?

Potrząsnęła	głową,	odkładając	książki	na	stertę.	Żarliwcy	odniosą	je	i	ustawią	na półkach.	 Musiała	 zabrać	 biografię	 Tifandor	 i	 wrócić	 na	 balkon.	 Wstała	 i	 ruszyła	 w stronę	 wyjścia,	 swobodną	 dłonią	 trzymając	 latarnię.	 Nie	 przyprowadziła	 parshmena, miała	 zamiar	 przynieść	 z	 powrotem	 tylko	 jedną	 książkę.	 Kiedy	 dotarła	 do	 wyjścia, zauważyła	 inne	 światło	 zbliżające	 się	 galerią.	 Nim	 dotarła	 na	 miejsce,	 ktoś	 podszedł

do	drzwi,	unosząc	latarnię	z	granatami.

–	 Kabsal?	 –	 spytała	 Shallan,	 zaskoczona	 widokiem	 jego	 młodzieńczej	 twarzy, której	światło	nadało	błękitny	odcień.

–	 Shallan?	 –	 spytał,	 spoglądając	 na	 numer	 katalogowy	 nad	 wejściem.	 –	 Co	 ty	 tu robisz?	Jasnah	powiedziała,	że	szukasz	Tifandor.

–	Ja…	zgubiłam	się.

Uniósł	brew.

–	Kiepskie	kłamstwo?	–	spytała.

–	Koszmarne	–	odparł.	–	Znajdujesz	się	dwa	piętra	wyżej	i	około	tysiąca	numerów katalogowych	 dalej.	 Kiedy	 nie	 mogłem	 cię	 znaleźć	 na	 dole,	 poprosiłem	 obsługujących windę,	by	zabrali	mnie	tam,	gdzie	zawieźli	ciebie,	a	oni	poprowadzili	mnie	tutaj.

–	 Nauka	 u	 Jasnah	 bywa	 wyczerpująca	 –	 powiedziała	 Shallan.	 –	 Dlatego	 czasem znajduję	sobie	cichy	kącik,	by	się	rozluźnić	i	uspokoić.	To	jedyny	czas,	kiedy	mogę	być sama.

Kabsal	z	namysłem	pokiwał	głową.

–	Lepiej?	–	spytała.

–	 Wciąż	 nie	 do	 końca.	 Zrobiłaś	 sobie	 przerwę,	 ale	 na	 dwie	 godziny?	 Poza	 tym pamiętam,	jak	mówiłaś	mi,	że	nauka	u	Jasnah	nie	jest	aż	tak	straszna.

–	 Ona	 by	 mi	 uwierzyła	 –	 stwierdziła	 Shallan.	 –	 Wydaje	 jej	 się,	 że	 jest	 o	 wiele bardziej	wymagająca	niż	w	rzeczywistości.	Albo…	cóż,	jest	wymagająca.	Po	prostu	mi to	nie	przeszkadza	aż	tak	bardzo,	jak	jej	się	wydaje.

–	Dobrze	–	powiedział.	–	Ale	w	takim	razie,	co	tu	właściwie	robiłaś?

Zagryzła	wargi,	a	on	się	roześmiał.

–	O	co	chodzi?	–	spytała,	rumieniąc	się.

–	Wyglądasz	tak	burzliwie	niewinnie,	kiedy	to	robisz!

–	Jestem	niewinna.

–	Czyż	właśnie	nie	okłamałaś	mnie	dwa	razy	z	rzędu?

–	Niewinna,	jako	przeciwieństwo	wyrafinowanej.	–	Skrzywiła	się.	–	Inaczej	to	by były	 bardziej	 przekonywające	 kłamstwa.	 Chodź.	 Towarzysz	 mi.	 Jeśli	 się	 pośpieszymy, nie	będę	musiała	okłamywać	Jasnah.

–	W	porządku	–	powiedział.

Ruszył	 razem	 z	 nią	 wokół	 Palanaeum.	 Wydrążona	 odwrócona	 piramida	 wznosiła się	 w	 stronę	 odległego	 sklepienia,	 a	 cztery	 ściany	 odchylały	 się	 na	 zewnątrz.

Najwyższe	 poziomy	 były	 jaśniejsze	 i	 łatwiejsze	 do	 zauważenia,	 małe	 światełka podskakiwały	wzdłuż	balustrad	w	rękach	żarliwców	lub	uczonych.

–	Pięćdziesiąt	siedem	poziomów	–	powiedziała	Shallan.	–	Nawet	nie	umiem	sobie wyobrazić,	jak	wiele	pracy	musiało	wymagać	od	was	stworzenie	czegoś	takiego.

–	 Nie	 stworzyliśmy	 tego	 –	 odparł	 Kabsal.	 –	 Było	 tutaj.	 A	 przynajmniej	 główny szyb.	Kharbrantczycy	wykuli	pomieszczenia	na	księgi.

–	Ta	formacja	jest	naturalna?

–	 Równie	 naturalna,	 jak	 miasta	 jak	 Kholinar.	 A	 może	 zapomniałaś	 o	 moim pokazie?

–	Nie.	Dlaczego	nie	wykorzystałeś	tego	miejsca	jako	jeden	ze	swoich	przykładów?

–	Nie	znaleźliśmy	jeszcze	odpowiedniego	wzorca	piasku	–	wyjaśnił.	–	Ale	jesteśmy pewni,	że	to	sam	Wszechmocny	stworzył	to	miejsce,	podobnie	jak	miasta.

–	A	co	z	Pieśniarzami	Świtu?	–	spytała	Shallan.

–	Co	z	nimi?

–	Czy	oni	mogli	je	stworzyć?

Dotarli	do	windy.	Zaśmiał	się.

–	 To	 nie	 jest	 coś,	 co	 mogliby	 stworzyć	 Pieśniarze	 Świtu.	 Byli	 uzdrowicielami, życzliwymi	 sprenami	 posłanymi	 przez	 Wszechmocnego,	 by	 opiekowali	 się	 ludźmi, kiedy	zostaliśmy	wygnani	z	Sal	Spokoju.

–	Coś	w	rodzaju	przeciwieństwa	Pustkowców.

–	Pewnie	można	tak	powiedzieć.

–	 Zabierzcie	 nas	 dwa	 poziomy	 w	 dół	 –	 powiedziała	 parshmenom	 obsługującym windę.	 Zaczęli	 opuszczać	 platformę,	 bloczki	 zgrzytały,	 a	 drewno	 trzęsło	 się	 pod	 jej stopami.

–	Jeśli	próbujesz	odwrócić	moją	uwagę	tą	rozmową	–	zauważył	Kabsal,	zakładając ręce	na	piersi	i	opierając	się	o	barierkę	–	to	ci	się	nie	uda.	Prawie	godzinę	siedziałem z	twoją	pełną	dezaprobaty	mistrzynią	i	muszę	ci	powiedzieć,	że	to	nie	było	przyjemne doświadczenie.	Sądzę,	że	ona	wie,	że	wciąż	próbuję	ją	nawrócić.

–	Oczywiście,	że	tak.	To	Jasnah.	Ona	wie	prawie	wszystko.

–	Poza	tym,	nad	czym	prowadzi	badania	w	tym	miejscu.

–	Pustkowcy	–	powiedziała	Shallan.	–	To	właśnie	bada.

Zmarszczył	 czoło.	 Kilka	 chwil	 później	 winda	 zatrzymała	 się	 na	 właściwym poziomie.

–	Pustkowcy?	–	powtórzył	z	zainteresowaniem.

Spodziewała	 się,	 że	 będzie	 pełen	 pogardy	 lub	 rozbawiony.	 Nie,	 pomyślała.	 Jest żarliwcem.	On	w	nich	wierzy.

–	 Czym	 byli?	 –	 spytała,	 wychodząc.	 Niewiele	 poniżej	 masywna	 jaskinia	 kończyła się.	Umieszczono	tam	duży	napełniony	diament,	oznaczający	nadir.

–	Nie	lubimy	o	tym	rozmawiać	–	stwierdził	Kabsal,	dołączając	do	niej.

–	Czemu	nie?	Jesteś	żarliwcem.	To	część	twojej	religii.

–	 Niepopularna	 część.	 Ludzie	 wolą	 słuchać	 o	 Dziesięciu	 Boskich	 Atrybutach	 lub Dziesięciu	 Ludzkich	 Wadach.	 Dostosowujemy	 się	 do	 nich,	 ponieważ	 my	 również wolimy	to	od	głębokiej	przeszłości.

–	Ze	względu…	–	zachęciła	go.

–	 Ze	 względu	 na	 naszą	 porażkę	 –	 dokończył	 z	 westchnieniem.	 –	 Shallan,	 kręgi wyznawców	to	w	głębi	serca	nadal	klasyczny	vorinizm.	A	to	oznacza,	że	Hierokracja	i upadek	Zaginionych	Świetlistych	to	nasz	wstyd.

Uniósł	ciemnoniebieską	latarnię.	Shallan	szła	u	jego	boku.

–	 Wierzymy,	 że	 Pustkowcy	 byli	 prawdziwi,	 Shallan.	 Plaga	 i	 zaraza.	 Sto	 razy spadali	 na	 ludzkość.	 Najpierw	 wygnali	 nas	 z	 Sal	 Spokoju,	 później	 próbowali	 nas zniszczyć	na	Rosharze.	Nie	byli	sprenami	kryjącymi	się	pod	głazami,	które	wychodziły, żeby	ukraść	komuś	pranie.	Były	istotami	o	straszliwej	niszczycielskiej	mocy,	wykutymi w	Potępieniu,	stworzonymi	z	nienawiści.

–	Przez	kogo?	–	spytała	Shallan.

–	To	znaczy?

–	 Kto	 ich	 stworzył?	 Chodzi	 mi	 o	 oto,	 że	 Wszechmocny	 raczej	 by	 nie	 stworzył

niczego	„z	nienawiści”.	To	kto	ich	stworzył?

–	Wszystko	ma	swoje	przeciwieństwo,	Shallan.	Wszechmocny	jest	siłą	dobra.	Aby zrównoważyć





jego

dobroć,





cosmere

potrzebowało

Pustkowców





jako





jego przeciwieństwa.

–	 Czyli,	 im	 więcej	 dobra	 czynił	 Wszechmocny,	 tym	 więcej	 tworzył	 także	 zła	 jako produkt	uboczny?	To	jaki	jest	sens	w	czynieniu	dobra,	skoro	tworzy	ono	jedynie	więcej zła?

–	Widzę,	że	Jasnah	nie	przestała	nauczać	cię	filozofii.

–	To	nie	filozofia	–	sprzeciwiła	się	Shallan.	–	Tylko	czysta	logika.

Westchnął.

–	Chyba	nie	chcesz,	żebym	zagłębiał	się	w	teologię	tego	zagadnienia.	Wystarczy powiedzieć,	że	czysta	dobroć	Wszechmocnego	stworzyła	Pustkowców,	ale	ludzie	mogą wybrać	 dobro,	 nie	 tworząc	 zła,	 ponieważ	 jako	 śmiertelnicy	 mają	 dualną	 naturę.

Dlatego	 jedynym	 sposobem,	 by	 w	 cosmere	 wzrastało	 dobro,	 jest	 tworzenie	 go	 przez ludzi…	w	ten	sposób	dobro	może	w	końcu	przeważyć	zło.

–	 W	 porządku	 –	 powiedziała.	 –	 Ale	 nie	 przyjmuję	 wyjaśnienia	 dotyczącego Pustkowców.

–	Sądziłem,	że	wierzysz.

–	 Bo	 tak	 jest.	 Ale	 to,	 że	 oddaję	 cześć	 Wszechmocnemu,	 nie	 oznacza,	 że	 przyjmę jakiekolwiek	wyjaśnienie,	Kabsalu.	Być	może	to	religia,	ale	i	tak	musi	mieć	sens.

–	Czyż	nie	powiedziałaś	mi	kiedyś,	że	nie	rozumiesz	samej	siebie?

–	No	tak.

–	A	jednak	spodziewasz	się,	że	pojmiesz	dokładnie	działania	Wszechmocnego?

Zacisnęła	wargi.

–	Jasne,	w	porządku.	Ale	wciąż	chciałabym	wiedzieć	więcej	o	Pustkowcach.





Wzruszył	ramionami,	gdy	zaprowadziła	go	do	sali	pełnej	półek	z	książkami.

–	 Wyjaśniłem	 ci	 podstawy,	 Shallan.	 Pustkowcy	 byli	 ucieleśnieniem	 zła.

Odepchnęliśmy	 ich	 dziewięćdziesiąt	 dziewięć	 razy,	 prowadzeni	 przez	 Heroldów	 i	 ich wybranych	rycerzy,	dziesięć	zakonów,	które	znamy	jako	Świetlistych	Rycerzy.	W	końcu nadeszło	 Aharietiam,	 Ostatnie	 Spustoszenie.	 Pustkowcy	 zostali	 odepchnięci	 z powrotem	 do	 Sal	 Spokoju.	 Heroldowie	 podążyli	 za	 nimi,	 by	 wypędzić	 ich	 również	 z niebios,	 i	 tak	 skończyła	 się	 Epoka	 Heroldów	 na	 Rosharze.	 Ludzkość	 weszła	 w	 Erę Samotności.	Współczesność.

–	Ale	dlaczego	wszystko	z	wcześniejszych	czasów	jest	tak	fragmentaryczne?

–	To	było	tysiące	lat	temu,	Shallan	–	odparł	Kabsal.	–	Przed	historią,	zanim	ludzie

nauczyli	się	wykuwać	stal.	Musieliśmy	dostać	Ostrza	Odprysku,	inaczej	walczylibyśmy

przeciwko	Pustkowcom	pałkami.

–	A	jednak	mieliśmy	Srebrne	Królestwa	i	Świetlistych	Rycerzy.

–	Stworzone	i	rządzone	przez	Heroldów.

Shalaln	zmarszczyła	czoło,	odliczając	rzędy	półek.	Zatrzymała	się	przy	właściwej, podała	lampę	Kabsalowi,	po	czym	ruszyła	przejściem	i	zdjęła	biografię	z	półki.	Kabsal podążył	za	nią,	trzymając	obie	latarnie.

–	 W	 tym	 jest	 coś	 więcej	 –	 stwierdziła	 Shallan.	 –	 Inaczej	 Jasnah	 by	 się	 tak	 nie zagłębiała.

–	Mogę	ci	powiedzieć,	dlaczego	to	robi	–	powiedział.

Dziewczyna	spojrzała	na	niego.

–	 Nie	 rozumiesz?	 –	 spytał.	 –	 Próbuje	 udowodnić,	 że	 Pustkowcy	 nie	 istnieli.	 Chce pokazać,	że	to	wszystko	wymysł	Świetlistych.	–	Podszedł	bliżej	i	spojrzał	jej	w	twarz,	a światło	lamp	odbijało	się	od	ksiąg	po	obu	stronach,	nadając	jego	twarzy	blady	odcień.

–	 Chce	 raz	 na	 zawsze	 udowodnić,	 że	 kręgi	 wyznawców	 i	 sam	 vorinizm	 są	 wielkim oszustwem.	O	to	w	tym	wszystkim	chodzi.

∗	∗	∗

–	Może	–	powiedziała	z	namysłem	Shallan.

To	 pasowało.	 Jaki	 byłby	 lepszy	 cel	 dla	 zdeklarowanej	 heretyczki?	 Podkopanie

głupich	wierzeń	i	zadanie	kłamu	religii?	Wyjaśniałoby	to,	dlaczego	Jasnah	badała	coś

na	 pierwszy	 rzut	 oka	 tak	 bez	 znaczenia	 jak	 Pustkowcy.	 Znalazłszy	 odpowiednie dowody	w	relacjach	historycznych,	Jasnah	mogłaby	udowodnić,	że	ma	rację.

–	Czy	nie	zostaliśmy	już	dość	pognębieni?	–	spytał	Kabsal,	a	w	oczach	miał	gniew.

–	Żarliwcy	nie	są	dla	niej	zagrożeniem.	W	dzisiejszych	czasach	nie	jesteśmy	dla	nikogo zagrożeniem.	 Nie	 możemy	 mieć	 nic	 na	 własność…	 Na	 Potępienie,	 sami	 jesteśmy własnością.	 Tańczymy	 na	 każdy	 kaprys	 panów	 miast	 i	 dowódców,	 boimy	 się powiedzieć	im	prawdę	o	ich	grzechach,	z	obawy	przed	karą.	Jesteśmy	białogrzbietami

bez	 kłów	 i	 szponów,	 które	 mają	 siedzieć	 u	 stóp	 swoich	 panów	 i	 wyśpiewywać pochwały.	Ale	to	jest	prawda.	To	wszystko	jest	prawdą,	a	oni	nas	ignorują	i…

Przerwał	 nagle	 i	 spojrzał	 na	 nią	 z	 zaciśniętymi	 wargami.	 Nigdy	 nie	 widziała takiego	zapału,	takiej	furii	w	sympatycznym	młodym	żarliwcu.	Nie	sądziła,	że	jest	do tego	zdolny.

–	Przepraszam	–	powiedział,	odwracając	się	do	niej	plecami.

–	 Nic	 się	 nie	 stało	 –	 odpowiedziała	 i	 pośpieszyła	 za	 nim,	 czując	 nagłe

przygnębienie.

Shallan	 spodziewała	 się,	 że	 znajdzie	 coś	 wspanialszego,	 coś	 bardziej

tajemniczego	 w	 tajnych	 badaniach	 Jasnah.	 Czy	 rzeczywiście	 mogło	 chodzić	 o

udowodnienie,	że	vorinizm	jest	fałszywy?

Szli	w	milczeniu	w	stronę	galerii.	Tam	zorientowała	się,	że	musi	mu	powiedzieć.

–	Kabsalu,	wyjeżdżam.

Spojrzał	na	nią	z	zaskoczeniem.

–	Dostałam	wiadomość	od	rodziny	–	powiedziała.	–	Nie	mogę	o	tym	mówić,	ale	nie

mogę	też	dłużej	zostać.

–	Coś	z	twoim	ojcem?

–	Dlaczego	pytasz?	Słyszałeś	coś?

–	Jedynie,	że	ostatnio	unika	kontaktów.	Bardziej	niż	zwykle.

Stłumiła	drżenie.	Wieści	dotarły	aż	tak	daleko.

–	Przykro	mi,	że	muszę	wyjechać	tak	nagle.

–	Wrócisz?

–	Nie	wiem.

Popatrzył	jej	w	oczy.

–	Czy	wiesz,	kiedy	będziesz	wyjeżdżać?	–	spytał	nagle	chłodno.

–	Jutro	rano.

–	Cóż	–	powiedział	–	czy	uczynisz	mi	choć	ten	zaszczyt	i	mnie	narysujesz?	Nigdy

nie	dałaś	mi	podobizny,	choć	zrobiłaś	to	dla	wielu	innych	żarliwców.

Wzdrygnęła	 się,	 gdy	 zorientowała	 się,	 że	 to	 prawda.	 Mimo	 całego	 czasu

spędzonego	razem,	nigdy	nie	narysowała	Kabsala.	Uniosła	swobodną	dłoń	do	ust.

–	Przepraszam!

∗	∗	∗

Wydawał	się	zaskoczony.

–	Nie	chciałem	powiedzieć	tego	z	goryczą.	To	naprawdę	nie	jest	tak	ważne…

–	 Ależ	 jest	 –	 powiedziała,	 chwyciła	 go	 za	 rękę	 i	 pociągnęła	 w	 stronę	 galerii.	 –

Zostawiłam	swoje	przybory	do	rysowania	na	górze.	Chodź.

Weszła	 do	 windy	 i	 poleciła	 parshmenom,	 by	 wciągnęli	 ich	 na	 górę.	 Kiedy	 winda ruszyła,	Kabsal	popatrzył	na	jej	dłoń	w	swojej.	Puściła	ją.

–	Jesteś	bardzo	pogmatwaną	kobietą	–	powiedział	sztywno.

–	Ostrzegałam	cię.	–	Trzymała	książkę	blisko	piersi.	–	Jak	mniemam,	mówiłeś,	że

mnie	przejrzałeś.

–	Cofam	to	stwierdzenie.	–	Popatrzył	na	nią.	–	Naprawdę	wyjeżdżasz?

Skinęła.

–	Przykro	mi,	Kabsalu…	Nie	jestem	tym,	za	kogo	mnie	uważasz.

–	Sądzę,	że	jesteś	piękną,	inteligentną	kobietą.

–	Co	do	kobiety	się	nie	pomyliłeś.

–	Twój	ojciec	jest	chory,	prawda?

Nie	odpowiedziała.

–	 Rozumiem,	 że	 chcesz	 wrócić,	 by	 przy	 nim	 być	 –	 powiedział	 Kabsal.	 –	 Ale	 z pewnością	nie	zrezygnujesz	na	zawsze	z	nauki.	Powrócisz	do	Jasnah.

–	 Ona	 nie	 pozostanie	 na	 zawsze	 w	 Kharbrancie.	 Przez	 ostatnie	 dwa	 lata	 niemal bezustannie	przenosiła	się	z	miejsca	na	miejsce.

Patrzył	 przed	 siebie.	 Wkrótce	 musieli	 przejść	 do	 kolejnej	 windy,	 by	 wznieść	 się na	następny	poziom.

–	 Nie	 powinienem	 spędzać	 z	 tobą	 tyle	 czasu	 –	 powiedział	 w	 końcu.	 –	 Starsi żarliwcy	 uważają,	 że	 jestem	 zbytnio	 rozproszony.	 Nie	 podoba	 im	 się,	 gdy	 jeden	 z	 nas zaczyna	spoglądać	poza	szeregi	żarliwców.

–	Nie	jesteś	pozbawiony	prawa	do	zalotów.

–	Jesteśmy	własnością.	Człowiek	może	posiadać	określone	prawa,	a	jednocześnie

zniechęca	 się	 go	 do	 korzystania	 z	 nich.	 Unikałem	 pracy,	 sprzeciwiałem	 się

przełożonym…	Zalecając	się	do	ciebie,	sprowadziłem	na	siebie	kłopoty.

–	Nie	prosiłam	cię	o	to.

–	Nie	zniechęciłaś	mnie.

Nie	 miała	 na	 to	 żadnej	 odpowiedzi,	 poza	 coraz	 większym	 zmartwieniem.	 Nuta

paniki,	 pragnienie,	 by	 uciec	 i	 się	 ukryć.	 W	 latach	 prawie	 samotności	 w	 posiadłości ojca	 nigdy	 nie	 marzyła	 o	 takim	 związku.	 Czy	 to	 właśnie	 jest	 to?	 –	 pomyślała przerażona.	Związek?	Jej	zamiary,	kiedy	przybyła	do	Kharbranthu,	wydawały	się	takie proste.	Jak	dotarła	do	punktu,	w	którym	ryzykowała	złamanie	serca	mężczyzny?

I,	ku	swemu	zawstydzeniu,	przyznała	sama	przed	sobą,	że	bardziej	będzie	tęsknić

za	 badaniami	 niż	 za	 Kabsalem.	 Czy	 była	 paskudnym	 człowiekiem,	 że	 tak	 się	 czuła?

Naprawdę	go	lubiła.	Był	miły.	Interesujący.

Patrzył	na	nią	i	w	jego	oczach	była	tęsknota.	Wydawał	się…	Ojcze	Burz,	naprawdę

wydawał	 się	 w	 niej	 zakochany.	 Czy	 ona	 też	 nie	 powinna	 się	 w	 nim	 zakochać?	 Nie sądziła,	by	tak	było.	Czuła	się	jedynie	niepewna.

Kiedy	 dotarli	 na	 najwyższy	 poziom	 Palanaeum,	 prawie	 wybiegła	 do	 Zasłony.

Kabsal	podążył	za	nią,	ale	potrzebowali	kolejnej	windy,	by	wjechać	do	alkowy	Jasnah,	i wkrótce	znów	została	z	nim	uwięziona.

–	Mógłbym	pojechać	–	powiedział	cicho	Kabsal.	–	Wrócić	z	tobą	do	Jah	Keved.

Shallan	 poczuła	 jeszcze	 większą	 panikę.	 Prawie	 go	 nie	 znała.	 Owszem,

rozmawiali	często,	ale	rzadko	o	ważnych	sprawach.	Gdyby	opuścił	szeregi	żarliwców,

zostałby	 zdegradowany	 do	 dziesiątego	 dahnu,	 pozycji	 prawie	 tak	 niskiej	 jak

ciemnoocy.	Byłby	bez	pieniędzy	i	rodu,	w	niemal	równie	złej	pozycji,	jak	jej	rodzina.

Jej	 rodzina.	 Co	 by	 powiedzieli	 jej	 bracia,	 gdyby	 zabrała	 ze	 sobą	 niemal	 obcego?

Kolejny	 mężczyzna,	 który	 stałby	 się	 częścią	 ich	 problemu,	 wtajemniczony	 w	 ich sytuację?

–	Widzę	po	twojej	minie,	że	nie	ma	na	to	szans	–	powiedział	Kabsal.	–	Wydaje	się,

że	źle	zinterpretowałem	pewne	ważne	kwestie.

–	 Nie,	 nie	 o	 to	 chodzi	 –	 odparła	 Shallan.	 –	 Po	 prostu…	 Och,	 Kabsalu.	 Jak	 możesz spodziewać	 się,	 że	 znajdziesz	 sens	 w	 moim	 postępowaniu,	 skoro	 nawet	 ja	 go	 nie znajduję?	–	Dotknęła	jego	ramienia,	obracając	go	twarzą	do	siebie.	–	Byłam	nieszczera wobec	ciebie.	I	wobec	Jasnah.	I,	co	najgorsze,	wobec	samej	siebie.	Przepraszam.

Wzruszył	ramionami,	wyraźnie	próbując	udawać	nonszalancję.

–	Przynajmniej	dostanę	rysunek.	Prawda?

Pokiwała	 głową.	 Gdy	 winda	 w	 końcu	 się	 zatrzymała,	 ruszyła	 ciemnym

korytarzem,	Kabsal	podążył	za	nią	z	latarniami.	Jasnah	spojrzała	na	nią	uważnie,	gdy

Shallan	 weszła	 do	 ich	 alkowy,	 ale	 nie	 spytała,	 co	 zajęło	 jej	 tak	 długo.	 Dziewczyna odkryła,	 że	 się	 rumieni,	 gdy	 zebrała	 przyrządy	 rysunkowe.	 Kabsal	 zawahał	 się	 w wejściu.	 Zostawił	 na	 biurku	 koszyk	 chleba	 i	 dżemu.	 Wierzch	 wciąż	 przykrywała ściereczka	 –	 Jasnah	 go	 nie	 tknęła,	 choć	 zawsze	 proponował,	 żeby	 się	 poczęstowała.

Bez	dżemu,	ponieważ	Jasnah	go	nie	znosiła.

–	Gdzie	mam	usiąść?	–	spytał	Kabsal.

–	Stań	tam	–	odpowiedziała	Shallan.

Usiadła,	 oparła	 szkicownik	 na	 kolanach	 i	 przytrzymała	 go	 bezpieczną	 dłonią.

Spojrzała	 na	 niego,	 jak	 opiera	 się	 jedną	 dłonią	 o	 futrynę.	 Ogolona	 głowa,	 jasnoszara szata,	 krótkie	 rękawy,	 w	 pasie	 przewiązana	 białą	 szarfą.	 Niepewne	 spojrzenie.

Zamrugała,	tworząc	Wspomnienie,	i	zaczęła	szkicować.

To	 była	 jedna	 z	 najbardziej	 niezręcznych	 chwil	 jej	 życia.	 Nie	 powiedziała

Kabsalowi,	że	może	się	ruszyć,	więc	stał	w	tej	samej	pozycji.	Nie	mówił.	Może	sądził, że	 to	 zepsuje	 rysunek.	 Shallan	 odkryła,	 że	 dłoń	 jej	 drży,	 choć,	 na	 szczęście,	 udało	 jej się	powstrzymać	łzy.

Łzy,	 pomyślała,	 rysując	 ostatnie	 linie	 ściany	 wokół	 Kabsala.	 Dlaczego	 miałabym płakać?	Nie	jestem	tą,	która	właśnie	została	odrzucona.	Czy	moje	uczucia	choć	raz	nie mogłyby	mieć	sensu?

–	 Proszę	 –	 powiedziała,	 odrywając	 kartkę	 i	 unosząc	 ją.	 –	 Rozmaże	 się,	 jeśli	 nie utrwalisz	go	lakierem.

Kabsal	zawahał	się,	po	czym	podszedł	i	z	szacunkiem	wziął	rysunek.

–	Jest	cudowny	–	wyszeptał.	Podniósł	wzrok,	po	czym	pośpieszył	do	swojej	lampy,

otworzył	ją	i	wyjął	granatowy	broam.	–	Proszę	–	powiedział,	podając	go.	–	Zapłata.

–	Nie	mogę	tego	wziąć.	Po	pierwsze,	nie	jest	twój.

Ponieważ	był	żarliwcem,	wszystko	co	nosił	przy	sobie,	należało	do	króla.

–	Proszę	–	powiedział	Kabsal.	–	Muszę	ci	coś	za	to	dać.

–	Rysunek	jest	prezentem	–	odparła.	–	Jeśli	mi	za	to	zapłacisz,	to	nic	ci	nie	dałam.

–	 To	 zamówię	 kolejny	 –	 powiedział,	 wciskając	 świecącą	 kulę	 w	 jej	 dłoń.	 –

Pierwszą	podobiznę	wezmę	za	darmo,	ale	narysuj	dla	mnie	jeszcze	jedną,	proszę.	Nas

dwojga	razem.

Zawahała	się.	Rzadko	rysowała	samą	siebie.	Wydawało	jej	się	to	dziwne.

–	Dobrze.

Wzięła	 kulę	 i	 ukradkiem	 schowała	 ją	 do	 bezpiecznej	 sakiewki,	 obok	 Dusznika.

Dziwnie	 się	 czuła,	 nosząc	 w	 niej	 coś	 tak	 ciężkiego,	 ale	 przyzwyczaiła	 się	 już	 do wybrzuszenia	i	ciężaru.

–	Jasnah,	macie	może	lusterko?	–	spytała.

Starsza	kobieta	westchnęła	głośno,	wyraźnie	zirytowana.	Przejrzała	jednak	swoje

rzeczy	i	wyjęła	lusterko.	Kabsal	je	wziął.

–	Unieś	je	obok	swojej	głowy	–	powiedziała	–	żebym	mogła	zobaczyć	samą	siebie.

Podszedł	do	niej	i	tak	zrobił,	wyraźnie	zdziwiony.

–	Przechyl	je	lekko…	–	mówiła	dalej	–	dobrze,	tak.	–	Mrugnęła,	zapamiętując	obraz

swojej	 twarzy	 obok	 niego.	 –	 Usiądź.	 Już	 nie	 potrzebujesz	 lusterka.	 Potrzebne	 mi	 było jedynie	jako	odniesienie…	z	jakiegoś	powodu	pomaga	mi	umieścić	moje	rysy	w	scenie, którą	szkicuję.	Narysuję,	jak	siedzę	obok	ciebie.

Usiadł	na	podłodze	i	Shallan	zaczęła	rysować,	wykorzystując	pracę,	by	zapomnieć

o	 sprzecznych	 uczuciach	 –	 poczuciu	 winy,	 że	 nie	 darzyła	 Kabsala	 tak	 silnymi uczuciami,	 jak	 on	 ją,	 a	 jednocześnie	 smutku,	 że	 już	 nie	 będzie	 go	 spotykać.	 A	 ponad wszystko	o	niepokoju	związanym	z	Dusznikiem.

Rysowanie	siebie	siedzącej	obok	niego	było	wyzwaniem.	Pracowała	gorączkowo,

łącząc	 rzeczywistość	 Kabsala	 z	 fikcją	 samej	 siebie,	 w	 haftowanej	 w	 kwiaty	 sukni, siedzącej	 ze	 złączonymi	 nogami,	 przechylonymi	 na	 bok.	 Twarz	 w	 lustrze	 stała	 się	 jej punktem	odniesienia,	zbudowała	wokół	niej	swoją	głowę.	Zbyt	wąską,	by	była	piękna, ze	zbyt	jasnymi	włosami	i	piegowatymi	policzkami.

Dusznik,	 pomyślała.	 Pozostanie	 z	 nim	 w	 Kharbrancie	 jest	 niebezpieczeństwem.

Ale	 wyjazd	 również	 jest	 niebezpieczny.	 Czy	 istnieje	 trzecia	 droga?	 A	 gdybym	 go odesłała?

Zawahała	 się,	 unosząc	 węglowy	 ołówek	 nad	 rysunkiem.	 Czy	 odważyłaby	 się

odesłać	 fabrial	 –	 zapakowany,	 w	 tajemnicy	 dostarczony	 Tozbekowi	 –	 do	 Jah	 Keved	 i zostać	tutaj?	Nie	musiałaby	się	martwić,	że	zostanie	obciążona,	gdyby	przeszukano	jej pokój	 lub	 ją	 samą,	 choć	 musiałaby	 zniszczyć	 wszystkie	 rysunki	 Jasnah	 z	 Dusznikiem, które	wykonała.	I	nie	ryzykowałaby	podejrzanego	zniknięcia,	kiedy	kobieta	odkryje,	że jej	Dusznik	nie	działa.

Wciąż	 rysowała,	 coraz	 bardziej	 zatopiona	 w	 myślach.	 Gdyby	 odesłała	 sam Dusznik,	mogłaby	pozostać	w	Kharbrancie.	To	była	kusząca	perspektywa,	która	jednak wywoływała	jeszcze	większy	zamęt	w	jej	uczuciach.	Od	tak	dawna	przygotowywała	się do	 wyjazdu.	 Co	 by	 zrobiła	 z	 Kabsalem?	 I	 Jasnah.	 Czy	 mogła	 zostać	 tutaj,	 przyjmując nauki	od	Jasnah,	po	tym	wszystkim,	co	zrobiła?

Tak,	pomyślała.	Tak,	mogłabym.

Siła	 tego	 uczucia	 ją	 zaskoczyła.	 Żyłaby	 z	 poczuciem	 winy,	 dzień	 za	 dniem,	 jeśli oznaczałoby	 to	 dalszą	 naukę.	 To	 było	 straszliwie	 egoistyczne	 z	 jej	 strony	 i	 wstydziła się	tego.	Ale	robiłaby	to	przynajmniej	przez	jakiś	czas.	Oczywiście,	w	końcu	musiałaby wrócić.	 Nie	 mogłaby	 zostawić	 braci,	 by	 sami	 stawiali	 czoła	 niebezpieczeństwu.

Potrzebowali	jej.

Egoizm,	a	zaraz	po	nim	odwaga.	Była	niemal	równie	zaskoczona	tym	drugim,	jak

tym	 pierwszym.	 Żadnego	 z	 tych	 uczuć	 nie	 kojarzyła	 z	 tym,	 kim	 była.	 Ale	 zaczynała sobie	 uświadamiać,	 że	 nie	 znała	 samej	 siebie.	 Przynajmniej	 do	 chwili,	 kiedy	 opuściła Jah	Keved	i	wszystko	co	znajome,	wszystko,	czego	od	niej	oczekiwano.

Szkicowała	 coraz	 bardziej	 gorączkowo.	 Ukończyła	 postaci	 i	 przeszła	 do	 tła.

Szybkie,	odważne	linie	stały	się	podłogą	i	łukiem	z	tyłu.	Nagryzmolona	ciemna	plama

jako	 bok	 biurka,	 rzucająca	 cień.	 Wyraźne,	 cienkie	 linie	 latarni	 stojącej	 na	 podłodze.

Szerokie	linie,	by	stworzyć	nogi	i	szaty	postaci	stojącej	za…

Shallan	 zamarła,	 jej	 palce	 narysowały	 węglem	 niezaplanowaną	 linię,	 odrywając

się	 od	 postaci,	 którą	 naszkicowała	 bezpośrednio	 za	 Kabsalem.	 Postaci,	 której	 tam naprawdę	 nie	 było,	 postaci	 z	 ostrym,	 kanciastym	 symbolem,	 unoszącym	 się	 nad	 jej kołnierzem	zamiast	głowy.

Shallan	 wstała,	 odsuwając	 gwałtownie	 krzesło.	 W	 palcach	 swobodnej	 dłoni

ściskała	szkicownik	i	węgiel.

–	Shallan?	–	odezwał	się	Kabsal,	wstając.

Znów	 to	 zrobiła.	 Dlaczego?	 Spokój,	 który	 zaczęła	 czuć	 podczas	 rysowania,

rozpłynął	 się	 w	 jednej	 chwili	 i	 jej	 serce	 zabiło	 szybciej.	 Powrócił	 nacisk.	 Kabsal.

Jasnah.	Bracia.	Decyzje,	wybory,	problemy.

–	Wszystko	w	porządku?	–	zapytał	Kabsal	i	zrobił	krok	w	jej	stronę.

–	Przepraszam	–	powiedziała.	–	Popełniłam	błąd.

Spochmurniał.	Siedząca	z	boku	Jasnah	uniosła	wzrok,	marszcząc	czoło.

–	 Nic	 się	 nie	 stało	 –	 odezwał	 się	 Kabsal.	 –	 Posłuchaj,	 zjedzmy	 trochę	 chleba	 z dżemem.	Uspokoimy	się,	a	później	go	dokończysz.	Nie	obchodzi	mnie…

–	Muszę	iść	–	przerwała	mu	Shallan.	Czuła,	że	się	dusi.	–	Przepraszam.

Przepchnęła	się	obok	osłupiałego	żarliwca,	wybiegła	z	alkowy	i	szerokim	łukiem

ominęła	miejsce,	w	którym	na	jej	rysunku	stała	postać.	Co	z	nią	było	nie	tak?

Pośpieszyła	 do	 windy	 i	 kazała	 parshmenom	 się	 opuścić.	 Obejrzała	 się	 przez

ramię.	 Kabsal	 stał	 w	 korytarzu	 i	 patrzył	 na	 nią.	 Shallan	 dotarła	 do	 windy,	 ściskając szkicownik	 w	 ręku.	 Serce	 waliło	 jej	 w	 piersiach.	 Uspokój	 się,	 powiedziała	 sobie, opierając	 się	 o	 drewnianą	 barierkę	 windy,	 gdy	 parshmeni	 zaczęli	 ją	 opuszczać.

Popatrzyła	na	pusty	podest	nad	głową.

I	zamrugała,	zapamiętując	scenę.	Znów	zaczęła	szkicować.

Rysowała	 krótkimi	 ruchami,	 opierając	 szkicownik	 o	 bezpieczne	 ramię.	 Jako

źródło	 światła	 służyły	 jej	 dwie	 bardzo	 małe	 kule	 po	 obu	 stronach,	 w	 miejscu,	 gdzie

drżały	napięte	liny.	Poruszała	się	bez	zastanowienia,	rysowała,	patrząc	w	górę.

Spojrzała	 w	 dół	 na	 to,	 co	 narysowała.	 Na	 podeście	 wyżej	 stały	 dwie	 postaci	 w zbyt	sztywnych	szatach,	jakby	z	metalu.	Pochylały	się,	patrząc	za	nią.

Znów	podniosła	wzrok.	Podest	był	pusty.	Co	się	ze	mną	dzieje?	–	myślała	z	coraz

większym	przerażeniem.	Kiedy	winda	dotknęła	ziemi,	wydostała	się	z	niej	z	szelestem

sukni.	 Prawie	 pobiegła	 do	 wyjścia	 z	 Zasłony,	 lecz	 zawahała	 się	 przy	 nim,	 ignorując panów-sługi	i	żarliwców,	którzy	patrzyli	na	nią	zdziwieni.

Dokąd	 pójść?	 Jej	 twarz	 spływała	 potem.	 Dokąd	 można	 uciec,	 kiedy	 traciło	 się zmysły?

Wpadła	 w	 tłum	 w	 głównej	 jaskini.	 Było	 późne	 popołudnie	 i	 zaczął	 się	 obiadowy tłok	–	służący	popychający	wózki	z	jedzeniem,	jasnoocy	udający	się	spokojnym	krokiem do	swoich	komnat,	uczone	idące	z	rękami	za	plecami.	Shallan	ruszyła	między	nimi,	jej włosy	 uwolniły	 się	 z	 koka,	 szpile	 spadały	 na	 kamień	 z	 wysokim	 brzękiem.

Rozpuszczone	 czerwone	 loki	 unosiły	 się	 za	 nią.	 Rozczochrana	 dotarła	 do	 korytarza prowadzącego	do	pokojów	i	obejrzała	się	przez	ramię.	Pośród	tłumów	pozostawiła	ślad ludzi,	którzy	oglądali	się	za	nią	z	konsternacją.

Niemal	wbrew	woli	zamrugała,	tworząc	Wspomnienie.	Znów	uniosła	szkicownik,

śliskimi	 palcami	 chwyciła	 węgiel	 i	 szybko	 naszkicowała	 scenę	 w	 zatłoczonej	 jaskini.

Zaledwie	 luźne	 impresje.	 Mężczyźni	 z	 prostych	 linii,	 kobiety	 z	 krzywych,	 ściany	 z kamienia,	dywany	na	podłodze,	promienie	światła	z	lamp	na	ścianach.

I	 pięć	 postaci	 o	 głowach	 z	 symboli,	 w	 czarnych,	 zbyt	 sztywnych	 szatach	 i

płaszczach.	 Każda	 miała	 inny	 symbol,	 skomplikowany	 i	 nieznany	 jej,	 wiszący	 ponad pozbawionym	 szyi	 torsem.	 Postaci	 przechodziły	 niewidzialne	 przez	 tłum.	 Jak drapieżniki.	Skupione	na	Shallan.

Wyobrażam	 to	 sobie,	 próbowała	 przekonać	 samą	 siebie.	 Jestem	 przemęczona,

przytłacza	 mnie	 zbyt	 wiele.	 Czy	 symbolizowały	 jej	 poczucie	 winy?	 Zdenerwowanie tym,	że	zdradziła	Jasnah	i	okłamała	Kabsala?	Rzeczy,	które	zrobiła	przed	opuszczeniem Jah	Keved?

Próbowała	 tam	 stać	 i	 czekać,	 ale	 jej	 palce	 nie	 chciały	 pozostać	 nieruchomo.

Zamrugała	 i	 znów	 zaczęła	 rysować	 na	 nowym	 arkuszu.	 Skończyła	 z	 drżącą	 dłonią.

Postaci	 niemal	 do	 niej	 dotarły,	 kanciaste	 nie-głowy	 wisiały	 przerażająco	 w	 miejscu twarzy.

Logika	 ostrzegała,	 że	 reaguje	 przesadnie,	 ale	 niezależnie	 od	 tego,	 co	 sobie powtarzała,	nie	mogła	w	to	uwierzyć.	One	były	prawdziwe.	I	szły	po	nią.

Odbiegła,	 zaskakując	 kilku	 służących,	 którzy	 zbliżali	 się,	 by	 zaproponować	 jej pomoc.	 Pobiegła,	 ślizgając	 się	 na	 dywanach,	 aż	 dotarła	 do	 drzwi	 komnat	 Jasnah.

Wcisnąwszy	 szkicownik	 pod	 pachę,	 otworzyła	 je	 drżącymi	 palcami,	 po	 czym	 przeszła na	 drugą	 stronę	 i	 zatrzasnęła	 je	 za	 sobą.	 Przekręciła	 klucz	 w	 zamku	 i	 wbiegła	 do swojej	 komnaty.	 Te	 drzwi	 też	 zatrzasnęła,	 po	 czym	 odwróciła	 się	 i	 wycofała.	 Jedynym źródłem	 światła	 były	 trzy	 diamentowe	 marki	 w	 dużym	 kryształowym	 kielichu	 na	 jej stoliku	nocnym.

Weszła	 na	 łóżko	 i	 cofnęła	 się	 najdalej,	 jak	 mogła,	 aż	 oparła	 się	 o	 ścianę, oddychając	 gorączkowo.	 Wciąż	 miała	 szkicownik	 pod	 pachą,	 choć	 zgubiła	 węgiel.	 Na stoliku	nocnym	miała	zapas.

Nie	rób	tego,	pomyślała.	Usiądź	i	uspokój	się.

Poczuła	 dreszcz,	 wzmagające	 się	 przerażenie.	 Musiała	 wiedzieć.	 Sięgnęła	 po węgiel,	po	czym	zamrugała	i	zaczęła	rysować	swój	pokój.

Najpierw	sufit.	Cztery	proste	linie.	W	dół	ściany.	Linie	kątów.	Jej	palce	poruszały

się,	 rysując	 sam	 szkicownik,	 który	 trzymała	 przed	 sobą,	 bezpieczną	 dłoń	 osłoniętą	 i podtrzymującą	 go.	 I	 dalej.	 Istoty	 stojące	 wokół	 niej	 –	 skomplikowane	 symbole oddzielone	 od	 ich	 prostych	 ramion.	 Te	 nie-głowy	 miały	 nieistniejące	 kąty, powierzchnie,	które	stapiały	się	ze	sobą	w	dziwny,	niemożliwy	sposób.

Istota	z	przodu	wyciągała	zbyt	gładkie	palce	w	stronę	Shallan.	Zaledwie	cale	od

prawej	strony	szkicownika.

Och,	 Ojcze	 Burz…	 –	 pomyślała	 Shallan.	 Węgiel	 znieruchomiał.	 Pokój	 był	 pusty, jednak	 tuż	 przed	 sobą	 miała	 obraz	 tłumu	 gładkich	 sylwetek.	 Były	 na	 tyle	 blisko,	 że powinna	czuć	ich	oddech,	gdyby	oddychały.

Czy	 w	 pokoju	 zrobiło	 się	 chłodniej?	 Z	 wahaniem	 –	 pełna	 przerażenia,	 ale

niezdolna	 się	 powstrzymać	 –	 Shallan	 opuściła	 ołówek	 i	 sięgnęła	 swobodną	 dłonią	 w prawo.

I	coś	poczuła.

Wtedy	 wrzasnęła,	 zerwała	 się	 na	 równe	 nogi	 na	 łóżku,	 upuściła	 szkicownik	 i oparła	się	o	ścianę.	Nim	zdążyła	świadomie	pomyśleć,	co	robi,	szarpała	się	z	rękawem, próbując	wydostać	Dusznik.	To	było	jedyne,	co	miała,	a	co	mogło	udawać	broń.	Nie,	to głupota.	Nie	wiedziała,	jak	go	użyć.	Była	bezradna.

Chyba	że…

Na	burze!	–	pomyślała	gorączkowo.	Nie	mogę	tego	użyć.	Obiecałam	sobie.

I	tak	zaczęła	proces.	Dziesięć	uderzeń	serca,	by	przywołać	owoc	jej	grzechu,	zysk

z	jej	najstraszliwszego	czynu.	W	połowie	przerwał	jej	głos,	dziwaczny,	lecz	zrozumiały.

Kim	jesteś?

Uniosła	 dłoń	 do	 piersi	 i,	 straciwszy	 równowagę	 na	 miękkim	 łóżku,	 padła	 na

kolana	na	zmięty	koc.	Wystawiła	dłoń	w	bok,	wspierając	się	o	stolik	nocny,	a	jej	palce musnęły	duży	szklany	kielich,	który	tam	stał.

–	Kim	jestem?	–	wyszeptała.	–	Jestem	przerażona.

To	prawda.

Sypialnia	wokół	niej	się	przeobraziła.

Łóżko,	 stolik	 nocny,	 szkicownik,	 ściany,	 sklepienie	 –	 wszystko	 zdawało	 się

trzaskać,	zmieniając	się	w	niewielkie	kule	z	ciemnego	szkła.	Odkryła,	że	znajduje	się w	 miejscu	 z	 czarnym	 niebem	 i	 dziwacznym,	 małym	 białym	 słońcem	 wiszącym	 na horyzoncie,	zbyt	daleko.

Shallan	 krzyknęła,	 gdy	 odkryła,	 że	 znajduje	 się	 w	 powietrzu	 i	 leci	 do	 tyłu	 w deszczu	 paciorków.	 W	 pobliżu	 unosiły	 się	 płomienie,	 dziesiątki	 płomieni,	 może	 setki.

Jak	czubki	świec	unoszące	się	w	powietrzu	i	poruszające	na	wietrze.

Uderzyła	 w	 coś.	 Niekończące	 się	 czarne	 morze,	 tyle	 tylko,	 że	 nie	 było	 mokre.

Powstało	 z	 paciorków,	 cały	 ocean	 malutkich	 szklanych	 kul.	 Wznosiły	 się	 wokół	 niej	 i falowały.	 Sapnęła	 i	 zaczęła	 gorączkowo	 machać	 rękami,	 próbując	 utrzymać	 się	 na powierzchni.

Chcesz,	żebym	się	zmienił? 	 –	 spytał	 ciepły	 głos	 w	 jej	 umyśle,	 wyraźny	 i	 różny	 od chłodnego	 szeptu,	 który	 słyszała	 wcześniej.	 Był	 głęboki	 i	 głuchy.	 Wydawało	 się,	 że pochodzi	z	jej	dłoni.	Uświadomiła	sobie,	że	coś	w	niej	ściska.	Jeden	z	paciorków.

Ruch	 szklanego	 oceanu	 groził,	 że	 wciągnie	 ją	 w	 głąb.	 Szarpała	 się	 gorączkowo	 i jakimś	sposobem	utrzymała	się	na	powierzchni.

Jestem	 taki,	 jaki	 jestem	 od	 długiego	 czasu,	 powiedział	 ciepły	 głos. Tak	 dużo	 śpię.

Zmienię	się.	Daj	mi,	co	masz.

–	Nie	wiem,	o	czym	mówisz!	Proszę,	pomóż	mi!

Zmienię	się.

Nagle	zrobiło	jej	się	zimno,	jakby	odebrano	jej	ciepło.	Krzyknęła,	gdy	paciorek	w

jej	dłoniach	nagle	się	rozgrzał.	Upuściła	go	w	chwili,	gdy	fala	oceanu	pociągnęła	ją	w dół,	a	szklane	kulki	przetoczyły	się	z	cichym	brzękiem.

Poleciała	 do	 tyłu	 i	 uderzyła	 w	 swoje	 łóżko,	 w	 swoim	 pokoju.	 Stojący	 na	 nocnym stoliku	 kielich	 stopił	 się,	 szkło	 zmieniło	 się	 w	 czerwony	 płyn,	 trzy	 kule	 spadły	 na zalany	 blat	 stolika.	 Czerwona	 ciecz	 popłynęła	 na	 podłogę.	 Shallan	 cofnęła	 się przerażona.

Kielich	zmienił	się	w	krew.

Jej	 gwałtowny	 ruch	 potrząsnął	 stolikiem.	 Obok	 kielicha	 stał	 pusty	 dzbanek	 na wodę.	Spadł	i	roztrzaskał	się	na	kamiennej	podłodze,	rozchlapując	krew.

To	było	Dusznikowanie!	–	pomyślała.	Zmieniła	kielich	w	krew,	która	była	jedną	z

Dziesięciu	Esencji.	Uniosła	dłoń	do	głowy,	wpatrując	się	w	czerwony	płyn	rozlewający

się	kałużą	na	podłodze.	Wydawało	się,	że	jest	go	całkiem	sporo.

Była	oszołomiona.	Głos,	istoty,	morze	szklanych	paciorków	i	ciemne,	zimne	niebo.

Wszystko	spadło	na	nią	tak	nagle.

Dusznikowałam,	uświadomiła	sobie	ponownie.	Zrobiłam	to!

Czy	 to	 miało	 coś	 wspólnego	 z	 istotami?	 Ale	 zaczęła	 je	 widzieć	 na	 swoich

rysunkach,	zanim	ukradła	Dusznik.	Jak…	co…?	Spojrzała	na	bezpieczną	dłoń	i	Dusznik

ukryty	w	sakiewce	wewnątrz	rękawa.

Nie	założyłam	go,	pomyślała.	A	i	tak	go	użyłam.

–	Shallan?

To	 był	 głos	 Jasnah.	 Przed	 pokojem	 Shallan.	 Księżniczka	 musiała	 pójść	 za	 nią.

Shallan	poczuła	ukłucie	przerażenia,	kiedy	zobaczyła	krew	płynącą	w	stronę	wejścia.

Niemal	tam	dotarła	i	za	uderzenie	serca	wypłynie	na	zewnątrz.

Dlaczego	 to	 musiała	 być	 krew?	 Czując	 mdłości,	 zeskoczyła	 na	 ziemię,	 a	 jej

pantofle	wchłonęły	czerwony	płyn.

–	Shallan?	–	spytała	Jasnah,	zbliżając	się.	–	Co	to	za	dźwięk?

Shallan	popatrzyła	gorączkowo	na	krew,	a	później	na	szkicownik	pełen	rysunków

tych	dziwnych	istot.	A	jeśli	one	rzeczywiście	miały	coś	wspólnego	z	Dusznikowaniem?

Jasnah	by	je	rozpoznała.	Pod	drzwiami	pojawił	się	cień.

Spanikowała	i	wepchnęła	szkicownik	do	skrzyni.	Ale	krew,	ona	ją	potępi.	Było	jej

tyle,	 że	 mogła	 powstać	 jedynie	 z	 zagrażającej	 życiu	 rany.	 Jasnah	 się	 domyśli.	 Będzie wiedziała.	Krew	tam,	gdzie	jej	być	nie	powinno?	Jedna	z	Dziesięciu	Esencji?

Jasnah	domyśli	się,	co	zrobiła	Shallan!

Dziewczyna	 wpadła	 na	 pomysł.	 Nie	 był	 błyskotliwy,	 ale	 stanowił	 rozwiązanie	 i nic	innego	nie	przyszło	jej	na	myśl.	Opadła	na	kolana	i	chwyciła	odłamek	stłuczonego dzbanka	 na	 wodę	 bezpieczną	 dłonią,	 przez	 tkaninę	 rękawa.	 Odetchnęła	 i	 uniosła prawy	 rękaw,	 po	 czym	 szkłem	 zrobiła	 płytkie	 nacięcie	 na	 skórze.	 W	 przerażeniu prawie	nie	poczuła	bólu.	Popłynęła	krew.

Kiedy	 gałka	 się	 przekręciła	 i	 drzwi	 zaczęły	 się	 otwierać,	 Shallan	 upuściła odłamek	i	ułożyła	się	na	boku.	Zamknęła	oczy,	udając,	że	jest	nieprzytomna.

Jasnah	 sapnęła	 i	 natychmiast	 zaczęła	 wołać	 o	 pomoc.	 Podbiegła	 do	 Shallan,

chwyciła	 ją	 za	 rękę	 i	 zaczęła	 przyciskać	 ranę.	 Shallan	 mamrotała,	 jakby	 była	 ledwie przytomna,	 bezpieczną	 dłonią	 ściskając	 bezpieczną	 sakiewkę	 –	 i	 Dusznik	 w	 jej wnętrzu.	 Nie	 otworzą	 jej,	 prawda?	 Przycisnęła	 rękę	 do	 piersi,	 kuląc	 się	 w	 milczeniu, gdy	 rozległy	 się	 kolejne	 kroki	 i	 okrzyki,	 służący	 i	 parshmeni	 wbiegli	 do	 środka,	 a Jasnah	wciąż	wołała	o	pomoc.

To	się	nie	skończy	dobrze,	pomyślała	Shallan.



Choć	byłem	tamtego	wieczoru	umówiony	na	kolację	w	mieście	Veden,	nalegałem	na

odwiedziny	 w	 Kholinarze,	 by	 porozmawiać	 z	 Tivbetem.	 Cła	 za	 przewóz	 przez	 Uruthiru robiły	 się	 nierozsądne.	 W	 owym	 czasie	 tak	 zwani	 Świetliści	 zaczęli	 już	 ukazywać	 swoją prawdziwą	naturę.

Po	 spaleniu	 pierwotnego	 Palanaeum	 pozostała	 tylko	 jedna	 strona	 autobiografii

Terxima,	a	to	jedyny	fragment,	który	jest	dla	mnie	choć	trochę	użyteczny.

Kaladin	śnił,	że	jest	burzą.

Pędził	 naprzód,	 ściana	 burzy	 unosiła	 się	 za	 nim	 jak	 peleryna,	 gdy	 szybował	 nad wzburzonym	 czarnym	 przestworem.	 Ocean.	 Jego	 przejście	 wzbudziło	 sztorm,	 fale uderzały	o	siebie	nawzajem,	jego	wiatr	chwytał	białe	grzywacze.

Dotarł	 do	 ciemnego	 kontynentu	 i	 wzniósł	 się	 w	 górę.	 Wyżej.	 Wyżej.	 Pozostawił

morze	za	sobą.	Ogrom	kontynentu	rozciągał	się	przed	nim,	niemal	nieskończony,	ocean

skał.	Tak	wielki,	pomyślał	z	podziwem.	Nie	rozumiał.	Jak	mógł?

Z	 rykiem	 przeszedł	 nad	 Strzaskanymi	 Równinami.	 Wyglądały,	 jakby	 coś	 bardzo

ciężkiego	 uderzyło	 w	 ich	 środek,	 posyłając	 pęknięcia	 na	 zewnątrz.	 One	 również	 były większe	niż	się	spodziewał	–	nic	dziwnego,	że	nikt	nie	znalazł	drogi	przez	rozpadliny.

Pośrodku	 znajdował	 się	 duży	 płaskowyż,	 ale	 ciemność	 i	 odległość	 sprawiały,	 że niewiele	widział.	Były	tam	jednak	światła.	Ktoś	tam	żył.

Widział	 też,	 że	 wschodnia	 część	 równin	 znacznie	 różni	 się	 od	 zachodniej,

charakteryzowały	 ją	 wysokie	 i	 wąskie	 kolumny,	 płaskowyże,	 które	 niemal	 do	 końca zerodowały.	 Mimo	 to	 widział	 symetrię	 w	 Strzaskanych	 Równinach.	 Z	 wysoka wyglądały	jak	dzieło	sztuki.

Po	chwili	minął	je,	kierując	się	na	północ	i	zachód,	szybując	nad	Morzem	Włóczni,

płytkim	 śródlądowym	 morzem,	 gdzie	 połamane	 skalne	 palce	 wznosiły	 się	 nad

powierzchnię	 wody.	 Przeleciał	 nad	 Alethkarem,	 przez	 chwilę	 widział	 wielkie	 miasto Kholinar,	 wybudowane	 pośród	 skał	 przypominających	 płetwy	 wznoszące	 się	 z kamienia.	 Następnie	 skręcił	 na	 południe,	 z	 dala	 od	 wszystkiego,	 co	 znał.	 Wspiął	 się ponad	majestatycznymi	górami,	gęsto	zamieszkanymi	w	najwyższej	części,	z	wioskami tłoczącymi	 się	 wokół	 wulkanicznych	 kominów	 emitujących	 dym	 lub	 lawę.	 Szczyty Rogożerców?

Pozostawił	 im	 deszcz	 i	 wiatry,	 a	 sam	 z	 dudnieniem	 potoczył	 się	 w	 obce	 krainy.

Mijał	miasta	i	otwarte	równiny,	wioski	i	meandrujące	rzeki.	Było	wiele	armii.	Kaladin mijał	namioty	przyciśnięte	do	zawietrznej	strony	skalnych	formacji,	z	kołkami	wbitymi w	 skałę,	 by	 utrzymać	 tkaninę,	 a	 pod	 nimi	 kryli	 się	 ludzie.	 Mijał	 pagórki,	 gdzie żołnierze	 kulili	 się	 w	 szczelinach.	 Mijał	 duże	 drewniane	 wozy,	 wybudowane	 dla jasnookich	 na	 czas	 wojny.	 Jak	 wiele	 wojen	 prowadził	 świat?	 Czy	 nigdzie	 nie	 było pokoju?

Skierował	 się	 na	 południowy	 zachód,	 pędząc	 w	 stronę	 miasta	 wybudowanego	 w

długich	 rynnach	 w	 ziemi,	 które	 wyglądały,	 jakby	 wielkie	 szpony	 przeryły	 krajobraz.

Minął	 je	 błyskawicznie	 i	 ruszył	 w	 głąb	 lądu,	 gdzie	 nawet	 kamień	 był	 pofalowany	 i pofałdowany,	 jak	 zamarznięte	 fale.	 Ludzie	 w	 tym	 królestwie	 byli	 ciemnoskórzy	 jak Sigzil.

Mijał	 setki	 miast.	 Tysiące	 wiosek.	 Widział	 ludzi	 o	 błękitnych	 żyłach	 pod	 skórą.

Miejsce,	 gdzie	 ciśnienie	 nadchodzącej	 arcyburzy	 sprawiało,	 że	 z	 otworów	 w	 ziemi wytryskiwała	woda.	Miasto,	gdzie	ludzie	żyli	w	olbrzymich	wydrążonych	stalaktytach zawieszonych	pod	ogromną,	osłoniętą	granią.

Dął	 na	 zachód.	 Ziemia	 była	 potężna.	 Ogromna.	 Tak	 wiele	 różnych	 ludów.

Oszałamiało	 go	 to.	 Na	 zachodzie	 wojna	 wydawała	 się	 mniej	 rozpowszechniona	 niż	 na wschodzie,	 i	 to	 go	 pocieszało,	 ale	 wciąż	 się	 niepokoił.	 Pokój	 wydawał	 się	 rzadkim towarem	na	świecie.

Coś	 przyciągnęło	 jego	 uwagę.	 Dziwne	 błyski	 światła.	 Poleciał	 w	 ich	 stronę	 na czele	burzy.	Co	to	były	za	światła?	Wybuchały,	tworząc	przedziwne	wzory.	Niemal	jak materialne	 istoty,	 do	 których	 mógłby	 sięgnąć	 i	 ich	 dotknąć,	 wibrujące,	 kuliste	 bańki światła.

Kaladin	 przeleciał	 nad	 dziwnym	 miastem	 o	 trójkątnym	 kształcie,	 z	 wysokimi

szczytami	 wznoszącymi	 się	 jak	 strażnicy	 na	 rogach	 i	 pośrodku.	 Błyski	 światła pochodziły	z	budowli	na	centralnym	szczycie.	Kaladin	wiedział,	że	przeleci	szybko,	bo podobnie	jak	burza,	nie	mógł	się	wycofać.	Cały	czas	leciał	na	wschód.

Wiatrem	otworzył	drzwi	i	wszedł	do	długiego	korytarza	ze	ścianami	wyłożonymi

jaskrawoczerwonymi	płytkami,	mozaikami,	które	mijał	zbyt	szybko,	by	zobaczyć,	co	na

nich	 jest.	 Szeleścił	 spódnicami	 wysokich,	 złotowłosych	 służących,	 które	 niosły	 tace	 z jedzeniem	 lub	 parujące	 ręczniki.	 Wołały	 w	 dziwnym	 języku,	 być	 może	 zastanawiając się,	kto	zostawił	niezamknięte	okno	w	czasie	arcyburzy.

Błyski	 światła	 pochodziły	 z	 miejsca	 tuż	 przed	 nim.	 Porażające.	 Przeciskając	 się obok	ślicznej	kobiety	o	rudo-złotych	włosach,	która	kuliła	się	w	kącie,	Kaladin	wpadł

przez	drzwi.	W	jednej	krótkiej	chwili	zobaczył,	co	jest	za	nimi.

Nad	 dwoma	 trupami	 stał	 mężczyzna.	 Jego	 blada	 głowa	 była	 ogolona,	 a	 szaty

białe,	 w	 dłoni	 trzymał	 długi,	 wąski	 miecz.	 Podniósł	 wzrok	 znad	 swoich	 ofiar	 i wydawało	się,	że	widzi	Kaladina.	Miał	wielkie	oczy	Shina.

Było	 za	 późno,	 by	 zobaczyć	 coś	 jeszcze.	 Kaladin	 wypadł	 przez	 okno,	 gwałtownie otwierając	okiennice,	i	pomknął	w	noc.

Kolejne	 miasta,	 góry	 i	 lasy	 rozmazywały	 się	 przed	 nim.	 Przed	 jego	 nadejściem rośliny	 zwijały	 liście,	 skałopąki	 zamykały	 skorupy,	 a	 krzewy	 cofały	 gałęzie.	 Wkrótce zbliżył	się	do	zachodniego	oceanu.

DZIECIĘ	 TANAVASTA.	 DZIECIĘ	 HONORU.	 DZIECIĘ	 TEGO,	 KTÓRY	 DAWNO

ODSZEDŁ.	Nagły	głos	wstrząsnął	Kaladinem.	Zatrzymał	się	w	powietrzu.

PRZYSIĘGA	ZOSTAŁA	STRZASKANA.

Grzmiący	 głos	 sprawił,	 że	 nawet	 ściana	 burzy	 zawibrowała.	 Kaladin	 uderzył	 w ziemię,	oddzielony	 od	burzy.	 Zatrzymał	się	 z	trudem,	 jego	stopy	 rozchlapywały	 wodę.

Uderzały	 w	 niego	 burzowe	 wichry,	 ale	 był	 na	 tyle	 ich	 częścią,	 że	 nie	 rzucały	 nim	 ani nie	potrząsały.

LUDZIE	 JUŻ	 NIE	 DOSIADAJĄ	 BURZ.	 Głos	 był	 grzmotem,	 rozlegającym	 się	 w

powietrzu.	PRZYSIĘGA	ZOSTAŁA	ZŁAMANA,	DZIECIĘ	HONORU.

–	Nie	rozumiem!	–	wykrzyknął	Kaladin	w	burzę.

Uformowała	 się	 przed	 nim	 twarz,	 twarz,	 którą	 widział	 wcześniej,	 postarzała

twarz	szeroka	jak	niebo,	z	oczami	pełnymi	gwiazd.

NADCHODZI	 ODIUM.	 NAJBARDZIEJ	 NIEBEZPIECZNY	 Z	 CAŁEJ	 SZESNASTKI.

TERAZ	ODEJDZIESZ.

Coś	w	niego	uderzyło.

–	 Zaczekaj!	 –	 krzyknął	 Kaladin.	 –	 Dlaczego	 jest	 tyle	 wojen?	 Czy	 zawsze	 musimy walczyć?

Nie	był	pewien,	dlaczego	pytał.	To	pytanie	po	prostu	opuściło	jego	usta.

Burza	 zadudniła,	 jak	 pełen	 namysłu	 podstarzały	 ojciec.	 Twarz	 zniknęła,

rozpadając	się	w	kropelki	wody.

Ciszej	głos	odpowiedział:	ODIUM	WŁADA.

*

Kaladin	 obudził	 się	 z	 sapnięciem.	 Był	 otoczony	 przez	 ciemne	 postacie,

przyciskające	 go	 do	 twardej	 kamiennej	 podłogi.	 Krzyknął,	 stare	 odruchy	 przejęły	 nad nim	 kontrolę.	 Instynktownie	 wyrzucił	 ręce	 na	 boki,	 każdą	 chwycił	 za	 kostkę	 i szarpnął,	by	pozbawić	dwóch	napastników	równowagi.

Zaklęli	 i	 padli	 na	 ziemię.	 Kaladin	 wykorzystał	 tę	 chwilę,	 by	 przekręcić	 się, jednocześnie	 machając	 ręką.	 Odepchnął	 dłonie,	 które	 go	 przytrzymywały,	 i	 rzucił	 się naprzód,	wpadając	na	mężczyznę	bezpośrednio	przed	nim.

Kaladin	 przetoczył	 się	 nad	 nim,	 podciągnął	 kolana	 i	 oswobodzony	 zerwał	 się	 na równe	nogi.	Obrócił	się,	ocierając	pot	z	czoła.	Gdzie	jest	jego	włócznia?	Sięgnął	po	nóż u	pasa.

Żadnego	noża.	Żadnej	włóczni.

–	Niech	cię	burza,	Kaladinie!	–	To	był	Teft.

Kaladin	 uniósł	 dłoń	 do	 piersi,	 oddychał	 powoli,	 rozpraszając	 ten	 dziwny	 sen.

Most	numer	cztery.	Był	z	mostem	numer	cztery.	Królewscy	strażnicy	burz	przewidzieli

arcyburzę	na	wczesne	godziny	poranka.

–	 Już	 dobrze	 –	 powiedział	 do	 przeklinającej,	 kłębiącej	 się	 gromadki	 mostowych, którzy	wcześniej	go	przytrzymywali.	–	Co	robiliście?

–	Próbowałeś	wyjść	na	burzę	–	rzucił	ostro	Moash,	wydostając	się	z	kłębowiska.

Jedynym	 źródłem	 światła	 była	 samotna	 diamentowa	 kula,	 którą	 ktoś	 z	 nich

umieścił	w	kącie.

–	 Ha!	 –	 dodał	 Skała,	 podnosząc	 się	 i	 otrzepując.	 –	 Otworzyłeś	 drzwi	 na	 deszcz	 i gapiłeś	 się,	 jakby	 ktoś	 dał	 ci	 w	 głowę	 kamieniem.	 Musieliśmy	 cię	 wciągnąć	 z powrotem.	 Niedobrze	 by	 było,	 gdybyś	 miał	 spędzić	 kolejne	 dwa	 tygodnie	 chory	 w łóżku,	co?

Kaladin	 uspokoił	 się.	 Na	 zewnątrz	 wciąż	 trwało	 pożegnanie,	 spokojny	 deszcz	 na koniec	arcyburzy,	krople	spadały	na	dach.

–	 Nie	 dałeś	 się	 obudzić	 –	 powiedział	 Sigzil.	 Kaladin	 spojrzał	 na	 Azira,	 który siedział	 oparty	 o	 kamienną	 ścianę,	 Nie	 próbował	 go	 przytrzymywać.	 –	 To	 był	 jakiś gorączkowy	sen.

–	Czuję	się	świetnie	–	powiedział	Kaladin.

To	 nie	 do	 końca	 było	 prawdą,	 głowa	 go	 bolała	 i	 czuł	 się	 wyczerpany.	 Odetchnął

głęboko	i	uniósł	ręce,	próbując	odepchnąć	od	siebie	zmęczenie.

Kula	w	kącie	zamigotała	i	zgasła,	pozostawiając	ich	w	ciemnościach.

–	Niech	to	burza!	–	mruknął	Moash.	–	Ten	węgorz	Gaz.	Znów	dał	nam	bure	kule.

Kaladin	 przeszedł	 przez	 ciemny	 budynek,	 ostrożnie	 stawiając	 stopy.	 Jego	 ból

głowy	 zniknął,	 gdy	 próbował	 wymacać	 drzwi.	 Otworzył	 je,	 wpuszczając	 słaby	 blask zachmurzonego	poranka.

Wiatr	 osłabł,	 ale	 deszcz	 wciąż	 padał.	 Wyszedł	 na	 dwór	 i	 wkrótce	 został

przemoczony.	 Inni	 mostowi	 podążyli	 za	 nim	 na	 zewnątrz,	 a	 Skała	 rzucił	 mu	 niewielki kawałek	 mydła.	 Podobnie	 jak	 większość	 pozostałych,	 Kaladin	 miał	 na	 sobie	 jedynie przepaskę	biodrową	i	namydlił	się	w	chłodnym	deszczu.	Mydło	pachniało	oliwą	i	było szorstkie	 od	 wbitych	 w	 nie	 ziarenek	 piasku.	 Mostowym	 nie	 przysługiwało aromatyczne,	miękkie	mydło.

Kaladin	 rzucił	 kawałek	 mydła	 Bisigowi,	 chudemu	 mostowemu	 o	 ostrych	 rysach.

Tamten	 przyjął	 je	 z	 wdzięcznością	 –	 Bisig	 nigdy	 nie	 mówił	 wiele	 –	 i	 zaczął	 się namydlać,	 podczas	 gdy	 Kaladin	 pozwalał,	 by	 deszcz	 zmywał	 mydliny	 z	 jego	 ciała	 i włosów.	 Z	 boku	 Skała	 korzystał	 z	 miski	 z	 wodą,	 by	 ogolić	 i	 przyciąć	 swój charakterystyczny	 zarost,	 długi	 po	 bokach	 i	 zakrywający	 policzki,	 ale	 starannie zgolony	 pod	 ustami	 i	 na	 brodzie.	 Był	 to	 dziwny	 kontrapunkt	 dla	 jego	 głowy,	 którą wygolił	pośrodku,	zaczynając	od	brwi.	Resztę	włosów	przyciął	krótko.

Skała	poruszał	się	gładko	i	ostrożnie,	nie	miał	nawet	jednego	zadraśnięcia.	Kiedy

skończył,	 wstał	 i	 machnął	 na	 mężczyzn	 czekających	 za	 nim.	 Golił	 każdego,	 kto	 o	 to poprosił.	Od	czasu	do	czasu	robił	przerwę,	by	naostrzyć	brzytwę	na	osełce	i	skórzanym pasie.

Kaladin	 uniósł	 palce	 do	 swojej	 brody.	 Nie	 był	 starannie	 ogolony	 od	 czasu,	 gdy trafił	do	armii	Amarama,	tak	dawno.	Dołączył	do	tych,	którzy	czekali	w	kolejce.	Kiedy nadszedł	jego	czas,	wielki	Rogożerca	roześmiał	się.

–	 Siadaj,	 przyjacielu,	 siadaj!	 Dobrze,	 że	 przyszedłeś.	 Twoja	 twarz	 bardziej

przypomina	zarośla	niż	porządną	brodę.

–	Ogól	na	gładko	–	powiedział	Kaladin,	siadając	na	pieńku.	–	I	wolałbym	nie	mieć

takiego	dziwnego	wzoru,	jak	ty.

–	 Ha!	 –	 Skała	 naostrzył	 brzytwę.	 –	 Jesteś	 człowiekiem	 z	 nizin,	 mój	 drogi

przyjacielu.	 Nie	 wypada	 ci	 nosić	 humaka’aban.	 Musiałbym	 ci	 złoić	 skórę,	 gdybyś spróbował.

–	Chyba	mówiłeś,	że	jesteś	ponad	walkę.

–	 Z	 kilkoma	 ważnymi	 wyjątkami	 –	 odparł	 Rogożerca.	 –	 A	 teraz	 przestań	 gadać, chyba	że	chcesz	stracić	wargę.

Skała	zaczął	od	przycięcia	brody,	po	czym	namydlił	resztki	i	zgolił	je,	zaczynając od	 lewego	 policzka.	 Kaladin	 nigdy	 wcześniej	 nie	 pozwolił,	 by	 ktoś	 inny	 go	 golił	 – kiedy	 poszedł	 na	 wojnę,	 był	 na	 tyle	 młody,	 że	 właściwie	 nie	 potrzebował	 usuwać zarostu.	Później	nauczył	się	robić	to	samodzielnie.

Skała	 poruszał	 się	 zręcznie	 i	 Kaladin	 nie	 poczuł	 żadnych	 zadraśnięć.	 Po	 kilku minutach	Rogożerca	cofnął	się.	Kaladin	uniósł	palce	do	brody,	czując	gładką,	wrażliwą skórę.	Jego	twarz	wydawała	się	chłodna,	obca	w	dotyku.	To	go	cofnęło,	przeobraziło	– choć	w	niewielkim	stopniu	–	w	człowieka,	którym	był	wcześniej.

Dziwne,	 jak	 wiele	 może	 znaczyć	 ogolenie.	 Powinienem	 zrobić	 to	 kilka	 tygodni wcześniej.

Pożegnanie	 przeszło	 w	 mżawkę,	 zapowiadając	 ostatnie	 chwile	 burzy.	 Kaladin

wstał,	pozwalając,	by	woda	spłukała	resztki	włosów	z	jego	piersi.	Młodziutki	Dunny	–

ostatni	z	czekających	–	usiadł,	by	zostać	ogolonym.	Właściwie	tego	nie	potrzebował.

–	 To	 ci	 pasuje	 –	 powiedział	 ktoś.	 Kaladin	 odwrócił	 się	 i	 zobaczył	 Sigzila,	 który opierał	się	o	ścianę	koszar,	tuż	pod	okapem	dachu.	–	Masz	mocne	rysy,	z	dumną	brodą.

Mój	lud	powiedziałby,	że	to	twarz	przywódcy.

–	Nie	jestem	jasnookim	–	stwierdził	Kaladin,	spluwając	w	bok.

–	Tak	bardzo	ich	nienawidzisz.

–	 Nienawidzę	 ich	 kłamstw	 –	 powiedział	 Kaladin.	 –	 Nienawidzę,	 że	 kiedyś

wierzyłem	w	ich	honor.

–	 I	 chciałbyś	 ich	 obalić?	 –	 spytał	 Sigzil	 z	 zaciekawieniem	 w	 głosie.	 –	 Władać	 na ich	miejscu?

–	Nie.

Te	słowa	wyraźnie	zaskoczyły	Azira.	Z	boku	pojawiła	się	Syl,	która	skończyła	już

zabawę	z	wiatrami	arcyburzy.	Zawsze	się	martwił	–	odrobinę	–	że	odpłynie	na	nich	i	go zostawi.

–	Nie	pragniesz	ukarać	tych,	którzy	cię	tak	potraktowali?	–	spytał	Sigzil.

–	Och,	byłbym	szczęśliwy,	mogąc	ich	ukarać.	Ale	nie	pragnę	zająć	ich	miejsca,	ani

też	do	nich	dołączyć.

–	 Ja	 dołączyłbym	 do	 nich	 w	 jednej	 chwili	 –	 powiedział	 Moash	 zza	 ich	 pleców.

Założył	 ręce	 na	 szczupłej,	 muskularnej	 piersi.	 –	 Gdybym	 ja	 dowodził,	 wszystko wyglądałoby	 inaczej.	 Jasnoocy	 pracowaliby	 w	 kopalniach	 i	 w	 polu.	 Biegaliby	 z mostami	i	ginęli	od	strzał	Parshendich.

–	Do	tego	nie	dojdzie	–	stwierdził	Kaladin.	–	Ale	nie	dziwię	się,	że	byś	chciał.

Sigzil	z	namysłem	pokiwał	głową.

–	Słyszeliście	kiedyś	o	krainie	zwanej	Babatharnam?

–	 Nie	 –	 odparł	 Kaladin,	 spoglądając	 w	 stronę	 obozu.	 Żołnierze	 kręcili	 się	 po okolicy.	Niektórzy	też	się	myli.	–	Ale	to	dziwna	nazwa	dla	kraju.

Sigzil	pociągnął	nosem.

–	 Osobiście	 zawsze	 sądziłem,	 że	 Alethkar	 brzmi	 śmiesznie.	 Pewnie	 zależy	 to	 od miejsca,	w	którym	się	człowiek	wychował.

–	Dlaczego	wspomniałeś	o	Babab…	–	powiedział	Moash.

–	Babatharnamie	–	poprawił	Sigzil.	–	Raz	odwiedziłem	tę	krainę	z	moim	mistrzem.

Mają	 tam	 szczególne	 drzewa.	 Cała	 roślina,	 łącznie	 z	 pniem,	 kładzie	 się	 na	 ziemi,	 gdy nadchodzi	 arcyburza,	 jakby	 była	 na	 zawiasach.	 Podczas	 naszych	 odwiedzin	 w	 tym miejscu	 trzy	 razy	 trafiłem	 do	 więzienia.	 Babatczycy	 mają	 drobiazgowe	 podejście	 do tego,	 jak	 się	 mówi.	 Mistrz	 był	 bardzo	 niezadowolony	 z	 sumy,	 jaką	 musiał	 wydać,	 by mnie	 uwolnić.	 Rzecz	 jasna,	 sądzę,	 że	 wykorzystywali	 każdy	 pretekst,	 by	 uwięzić obcokrajowca,	 gdyż	 wiedzieli,	 że	 mój	 mistrz	 ma	 głębokie	 kieszenie.	 –	 Uśmiechnął	 się tęsknie.	 –	 Jeden	 raz	 rzeczywiście	 zasłużyłem	 na	 uwięzienie.	 Widzicie,	 tamtejsze kobiety	 mają	 te	 wzory	 z	 żył,	 które	 znajdują	 się	 płytko	 pod	 skórą.	 Niektórzy odwiedzający	 uważają	 to	 za	 niepokojące,	 lecz	 ja	 uważałam	 te	 wzory	 za	 piękne.	 Nie mogłem	im	się	oprzeć…

Kaladin	zmarszczył	czoło.	Czy	nie	widział	czegoś	takiego	we	śnie?

–	 Wspominam	 o	 Babatczykach,	 ponieważ	 mają	 oni	 szczególny	 system	 rządów	 –

mówił	dalej	Sigzil.	–	Stanowiska	otrzymują	starsi.	Im	starszy	człowiek,	tym	więcej	ma władzy.	 Każdy	 ma	 szansę	 rządzić,	 jeśli	 przeżyje	 wystarczająco	 długo.	 Ich	 król	 zwany jest	Najstarszym.

–	 Brzmi	 sprawiedliwie	 –	 powiedział	 Moash	 i	 stanął	 obok	 Sigzila	 pod	 okapem.	 –

Lepiej	niż	decydować,	kto	ma	rządzić,	ze	względu	na	kolor	oczu.

–	 O,	 tak	 –	 zgodził	 się	 Azir.	 –	 Babatczycy	 są	 bardzo	 sprawiedliwi.	 Obecnie	 rządzi dynastia	Monavakah.

–	 Jak	 można	 mieć	 dynastię,	 skoro	 wybiera	 się	 przywódców	 ze	 względu	 na	 ich wiek?	–	spytał	Kaladin.

–	 To	 proste.	 Wystarczy	 stracić	 każdego,	 kto	 jest	 na	 tyle	 stary,	 by	 mógł	 rzucić wyzwanie.

Kaladina	przeszył	dreszcz.

–	I	oni	tak	robią?

–	 Niestety.	 –	 Sigzil	 westchnął.	 –	 W	 Babatharnamie	 jest	 niespokojnie.	 Nasze

odwiedziny	wypadły	w	niebezpiecznym	momencie.	Monavahakowie	bardzo	pilnują,	by

to	 członkowie	 ich	 rodu	 żyli	 najdłużej;	 w	 ciągu	 ostatnich	 pięćdziesięciu	 lat	 nikt	 spoza ich	 rodziny	 nie	 został	 Najstarszym.	 Wszyscy	 zostali	 zamordowani,	 wygnani	 albo zginęli	na	polu	bitwy.

–	To	straszne	–	powiedział	Kaladin.

–	 Niewielu	 by	 się	 z	 tobą	 nie	 zgodziło.	 Ale	 wspominam	 o	 tych	 okropnościach	 nie bez	 powodu.	 Z	 mojego	 doświadczenia	 wynika,	 że	 niezależnie	 od	 tego,	 gdzie	 człowiek się	 uda,	 zawsze	 znajdzie	 kogoś,	 kto	 nadużywa	 władzy.	 –	 Wzruszył	 ramionami.	 –	 Kolor oczu	 nie	 jest	 aż	 tak	 dziwnym	 kryterium	 w	 porównaniu	 z	 wieloma	 innymi,	 które widziałem.	 Gdybyś	 miał	 obalić	 jasnookich	 i	 postawić	 się	 na	 ich	 miejscu,	 Moashu, wątpię,	 by	 świat	 bardzo	 się	 zmienił.	 Nadużycia	 władzy	 nadal	 miałyby	 miejsce.	 Po prostu	dotyczyłyby	innych	ludzi.

Kaladin	powoli	skinął	głową,	ale	Moash	się	z	tym	nie	zgodził.

–	Nie.	Zmieniłbym	świat,	Sigzilu.	I	nadal	mam	zamiar.

–	A	jak	chciałbyś	to	zrobić?	–	spytał	z	rozbawieniem	Kaladin.

–	 Poszedłem	 na	 tę	 wojnę,	 żeby	 zdobyć	 Ostrze	 Odprysku	 –	 odparł	 mężczyzna.	 –	 I nadal	mam	zamiar,	tak	czy	inaczej.

Zarumienił	się	i	odwrócił.

–	Zaciągnąłeś	się,	licząc,	że	zostaniesz	włócznikiem,	prawda?	–	spytał	Kaladin.

Moash	zawahał	się,	po	czym	przytaknął.

–	Niektórzy	z	tych,	którzy	się	zaciągnęli	ze	mną,	rzeczywiście	zostali	żołnierzami,

ale	większość	odesłano	do	drużyn	mostowych.	–	Spojrzał	na	Kaladina	i	nachmurzył	się.

–	 Lepiej,	 żeby	 ten	 twój	 plan	 zadziałał,	 paniczu.	 Kiedy	 ostatnio	 uciekłem,	 pobili	 mnie.

Powiedzieli	mi,	że	jeśli	spróbuję	po	raz	drugi,	dostanę	piętno	niewolnika.

–	 Nigdy	 nie	 obiecywałem,	 że	 się	 uda,	 Moashu.	 Jeśli	 masz	 lepszy	 pomysł,	 dalej, podziel	się	nim.

Moash	się	zawahał.

–	Cóż,	 jeśli	naprawdę	 nauczysz	mnie	 posługiwać	się	 włócznią	tak,	 jak	 obiecałeś, to	chyba	reszta	się	nie	liczy.

Kaladin	 rozejrzał	 się,	 ostrożnie	 sprawdzając,	 czy	 w	 okolicy	 nie	 ma	 Gaza	 lub mostowych	z	innych	drużyn.

–	Cicho	–	mruknął	do	Moasha.	–	Nie	wspominaj	o	tym	poza	rozpadlinami.

Deszcz	prawie	ustał,	chmury	wkrótce	miały	się	rozproszyć.

Moash	posłał	mu	wściekłe	spojrzenie,	ale	zachował	milczenie.

–	 Chyba	 nie	 myślisz,	 że	 naprawdę	 pozwoliliby	 ci	 zachować	 Ostrze	 Odprysku?	 –

spytał	Sigzil.

–	 Każdy	 mężczyzna	 może	 zdobyć	 Ostrze	 Odprysku	 –	 powiedział	 Moash.	 –

Niewolnik	czy	wolny.	Jasnooki	czy	ciemnooki.	Takie	jest	prawo.

–	Zakładając,	że	się	przestrzega	prawa	–	stwierdził	z	westchnieniem	Kaladin.

–	 Jakoś	 to	 zrobię	 –	 powtórzył	 Moash.	 Popatrzył	 w	 bok,	 na	 Skałę	 czyszczącego brzytwę.

Rogożerca	podszedł	do	nich.

–	 Słyszałem	 o	 tym	 miejscu,	 o	 którym	 mówiłeś,	 Sigzilu	 –	 stwierdził	 Skała.	 –

Babatharnamie.	 Kuzyn	 kuzyna	 mojego	 kuzyna	 raz	 je	 odwiedził.	 Mają	 tam	 bardzo smakowite	ślimaki.

–	To	duża	odległość	dla	Rogożercy	–	zauważył	Sigzil.

–	 Niemal	 tak	 samo	 duża	 jak	 dla	 Azira	 –	 odparł	 Skała.	 –	 Właściwie	 o	 wiele większa,	przecież	ty	masz	takie	krótkie	nóżki.

Sigzil	skrzywił	się.

–	Spotkałem	już	takich	jak	ty	–	powiedział	Rogożerca,	zakładając	ręce	na	piersi.

–	Kogo?	–	spytał	Sigzil.	–	Azirów?	Nie	jesteśmy	znów	taką	rzadkością.

–	Nie,	nie	twoich	rodaków	–	sprzeciwił	się	Skała.	–	Twoich	towarzyszy.	Jak	wy	się

nazywacie?	Odwiedzacie	różne	kraje	i	opowiadacie	innym,	co	widzieliście?	Pieśniarze

Świata.	Tak,	to	właściwe	określenie.	Nie?

Sigzil	 znieruchomiał.	 Nagle	 wyprostował	 się	 gwałtownie	 i	 odszedł	 od	 budynku, nie	oglądając	się	za	siebie.

–	Dlaczego	on	to	zrobił?	–	spytał	Skała.	–	Ja	się	nie	wstydzę,	że	jestem	kucharzem.

Dlaczego	on	się	wstydzi,	że	jest	Pieśniarzem	Świata?

–	Pieśniarz	Świata?	–	powtórzył	Kaladin.

Skała	wzruszył	ramionami.

–	 Niewiele	 wiem.	 To	 dziwni	 ludzie.	 Mówią,	 że	 muszą	 udać	 się	 do	 każdego

królestwa	i	opowiadać	tamtejszym	ludziom	o	innych	królestwach.	Rodzaj	bajarza,	choć

uważają	siebie	za	coś	więcej.

–	 Pewnie	 w	 swojej	 ojczyźnie	 był	 jakimś	 oświeconym	 –	 powiedział	 Moash.	 –

Sposób,	w	jaki	się	wyraża.	Ciekawe,	jak	skończył	z	nami,	kremlikami.

–	Hej	–	odezwał	się	Dunny,	dołączając	do	nich.	–	Coście	zrobili	Sigzilowi?	Obiecał,

że	opowie	mi	o	mojej	ojczyźnie.

–	Ojczyźnie?	–	spytał	Moash.	–	Pochodzisz	z	Alethkaru.

–	 Sigzil	 mówi,	 że	 te	 moje	 fioletowe	 oczy	 nie	 są	 typowe	 dla	 Alethkaru.	 Sądzi,	 że mam	w	żyłach	vedeńską	krew.

–	Twoje	oczy	nie	są	fioletowe	–	sprzeciwił	się	Moash.

–	 A	 pewnie,	 że	 są.	 Można	 to	 zobaczyć	 w	 ostrym	 słońcu.	 Po	 prostu	 są	 bardzo ciemne.

–	 Ha!	 –	 odezwał	 się	 Skała.	 –	 Jeśli	 pochodzisz	 z	 Vedenaru,	 to	 jesteśmy

krewniakami!	 Szczyty	 są	 w	 pobliżu	 Vedenaru.	 Czasem	 tamtejsi	 ludzie	 mają	 porządne rude	włosy,	jak	my!

–	 Ciesz	 się,	 że	 nikt	 nie	 uznał	 twoich	 oczu	 za	 czerwone,	 Dunny	 –	 powiedział

Kaladin.	–	Moash,	Skała,	zbierzcie	swoje	pododdziały	i	przekażcie	wiadomość	Teftowi	i Bliźnie.	Chcę,	żeby	ludzie	natłuścili	kamizelki	i	sandały	dla	ochrony	przed	wilgocią.

Mężczyźni	 westchnęli,	 ale	 wypełnili	 polecenie.	 Armia	 dostarczała	 olej.	 Choć

mostowi	byli	spisani	na	straty,	dobra	skóra	i	metal	na	klamry	nie	były	tanie.

Kiedy	zabrali	się	do	pracy,	promienie	słońca	przebiły	się	przez	chmury.	Ich	ciepło

na	mokrej	od	deszczu	skórze	sprawiło	Kaladinowi	przyjemność.	W	chłodzie	arcyburzy,

po	 którym	 wychodziło	 słońce,	 było	 coś	 odświeżającego.	 Malutkie	 polipy	 skałopąków na	 boku	 budynku	 otworzyły	 się,	 pochłaniając	 wilgotne	 powietrze.	 Trzeba	 je	 zdrapać.

Skałopąki	wyżerały	kamień	ze	ścian,	tworząc	zagłębienia	i	pęknięcia.

Pąki	 miały	 szkarłatny	 odcień.	 Był	 Chachel,	 trzeci	 dzień	 tygodnia.	 Handlarze

niewolników	 pokażą	 nowy	 towar.	 To	 oznacza	 nowych	 mostowych.	 Drużyna	 Kaladina była	 poważnie	 osłabiona.	 Podczas	 ostatniej	 wyprawy	 Yake	 dostał	 strzałą	 w	 ramię,	 a Delp	 w	 szyję.	 Kaladin	 nic	 dla	 niego	 nie	 mógł	 zrobić,	 a	 ponieważ	 Yake	 był	 ranny,	 w drużynie	 Kaladina	 pozostało	 dwudziestu	 ośmiu	 członków	 zdolnych	 do	 dźwigania mostu.

I	 rzeczywiście,	 po	 jakiejś	 godzinie	 porannej	 aktywności	 –	 w	 tym	 czasie

zatroszczyli	się	o	wyposażenie,	naoliwili	most,	a	Lopen	i	Dabbid	pobiegli	po	kociołek	z poranną	 breją	 i	 wrócili	 –	 Kaladin	 zauważył	 żołnierzy	 prowadzących	 szereg	 brudnych, powłóczących	 nogami	 mężczyzn	 w	 stronę	 placu.	 Kaladin	 gestem	 wskazał	 na	 Tefta	 i obaj	wyruszyli	na	spotkanie	z	Gazem.

–	Nim	zaczniecie	na	mnie	wrzeszczeć	–	powiedział	Gaz,	gdy	Kaladin	podszedł	do

niego	–	zrozumcie,	że	nic	nie	mogę	tu	zmienić.

Niewolnicy	 stali	 w	 gromadce,	 pilnowani	 przez	 dwóch	 żołnierzy	 w	 pomiętych

zielonych	płaszczach.

–	Jesteś	sierżantem	mostowych	–	stwierdził	Kaladin.

Teft	 podszedł	 do	 niego.	 Starszy	 mężczyzna	 nie	 ogolił	 się,	 choć	 zaczął	 starannie przycinać	swoją	krótką,	siwą	brodę.

–	Ano	–	odparł	Gaz	–	ale	już	nie	zajmuję	się	przydziałami.	Jasność	Hashal	chce	to

robić	sama.	W	imieniu	swojego	męża,	rzecz	jasna.

Kaladin	zacisnął	zęby.	Mostowi	numer	cztery	zabraknie	ludzi.

–	Czyli	nic	nie	dostaniemy.

–	 Tego	 nie	 powiedziałem	 –	 odparł	 Gaz	 i	 splunął	 w	 bok	 czarną	 śliną.	 –	 Dała	 wam jednego.

Przynajmniej	coś,	pomyślał	Kaladin.	W	nowej	grupie	było	co	najmniej	stu	ludzi.

–	Który?	Lepiej,	żeby	był	dość	wysoki,	by	dźwigać	most.

–	Wysoki	jest	–	powiedział	Gaz	i	gestem	kazał	się	rozstąpić	kilku	niewolnikom.	–	I

do	tego	dobry	do	pracy.

Mężczyźni	 rozstąpili	 się,	 ukazując	 mężczyznę	 stojącego	 z	 tyłu.	 Był	 nieco	 niższy niż	przeciętna,	ale	nadal	dość	wysoki,	by	dźwigać	most.

Ale	miał	czerwono-czarną	skórę.

–	Parshmen?	–	spytał	Kaladin.

Z	boku	Teft	zaklął	pod	nosem.

–	A	czemu	nie?	–	odparł	Gaz.	–	To	idealni	niewolnicy.	Nigdy	nie	odszczekują.

–	Ale	prowadzimy	z	nimi	wojnę!	–	zauważył	Teft.

–	 Prowadzimy	 wojnę	 z	 plemieniem	 dziwadeł	 –	 sprzeciwił	 się	 Gaz.	 –	 Ci	 na

Strzaskanych	Równinach	znacznie	różnią	się	od	tych,	którzy	pracują	dla	nas.

To	 przynajmniej	 było	 prawdą.	 W	 obozie	 było	 wielu	 parshmenów,	 a	 pomijając

marmurkową	 skórę,	 w	 niczym	 nie	 przypominali	 wojowników	 Parshendich.	 Na

przykład,	 żaden	 z	 nich	 nie	 miał	 tego	 dziwnego,	 przypominającego	 skorupę	 pancerza wyrastającego	 ze	 skóry.	 Kaladin	 spojrzał	 na	 przysadzistego,	 łysego	 mężczyznę.

Parshmen	wbił	wzrok	w	ziemię.	Miał	na	sobie	jedynie	przepaskę	biodrową	i	wydawał

się	 gruby.	 Jego	 palce	 były	 grubsze	 niż	 u	 zwykłego	 mężczyzny,	 ramiona	 potężniejsze, uda	szersze.

–	Jest	udomowiony	–	stwierdził	Gaz.	–	Nie	musicie	się	martwić.

–	 Wydawało	 mi	 się,	 że	 parshmeni	 są	 zbyt	 cenni,	 by	 wykorzystywać	 ich	 jako

mostowych	–	zauważył	Kaladin.

–	 To	 eksperyment	 –	 odparł	 sierżant.	 –	 Jasność	 Hashal	 chce	 znać	 możliwości.

Znalezienie	 nowych	 mostowych	 było	 ostatnio	 dość	 trudne,	 a	 parshmeni	 mogliby

zapełnić	luki.

–	To	idiotyzm,	Gaz	–	powiedział	Teft.	–	Nieważne,	czy	jest	„udomowiony”,	czy	nie.

Proszenie	go,	żeby	dźwigał	most	przeciwko	innym	jego	rodzaju,	to	czyste	szaleństwo.

A	jeśli	nas	zdradzi?

Gaz	wzruszył	ramionami.

–	Zobaczymy,	czy	do	tego	dojdzie.

–	Ale…

–	Daj	spokój,	Teft	–	powiedział	Kaladin.	–	Ty,	parshmen,	idziesz	ze	mną.

Odwrócił	 się	 i	 ruszył	 w	 dół	 zbocza.	 Parshmen	 posłusznie	 poszedł	 za	 nim.	 Teft zaklął	i	również	to	zrobił.

–	Jakiej	sztuczki	tym	razem	próbują,	jak	sądzisz?	–	spytał	Teft.

–	 Przypuszczam,	 że	 chodzi	 dokładnie	 o	 to,	 co	 powiedział.	 Sprawdzenie,	 czy

parshmenom	 można	 zaufać	 na	 tyle,	 by	 nosili	 mosty.	 Może	 zrobi,	 co	 mu	 rozkażemy.	 A może	odmówi	biegu	albo	spróbuje	nas	zabić.	Ona	i	tak	zwycięży.

–	Na	oddech	Keleka	–	zaklął	Teft.	–	Przyszłość	widzę	w	ciemniejszych	barwach	niż

żołądek	Rogożercy.	Ona	doprowadzi	nas	do	śmierci,	Kaladinie.

–	Wiem.

Obejrzał	 się	 przez	 ramię	 na	 parshmena.	 Tamten	 był	 nieco	 wyższy	 niż	 inni,	 miał

nieco	szerszą	twarz,	ale	dla	Kaladina	wszyscy	wyglądali	prawie	tak	samo.

Inni	 członkowie	 mostu	 numer	 cztery	 zdążyli	 ustawić	 się	 w	 szeregu,	 zanim

Kaladin	 powrócił.	 Wpatrywali	 się	 w	 zbliżającego	 się	 parshmena	 z	 mieszanką

zaskoczenia	 i	 niedowierzania.	 Kaladin	 zatrzymał	 się	 przed	 nimi	 z	 Teftem	 u	 boku	 i parshmenem	 za	 plecami.	 Drażniło	 go,	 że	 jeden	 z	 nich	 stoi	 za	 nim.	 Zrobił	 swobodny krok	w	bok.	Parshmen	po	prostu	stał	ze	spuszczonym	wzrokiem.

Kaladin	spojrzał	na	pozostałych.	Domyślili	się	i	narastała	w	nich	wrogość.

Ojcze	Burz,	pomyślał	Kaladin.	Na	tym	świecie	jest	coś	podlejszego	od	mostowych.

Mostowy	 parshmen.	 Parshmeni	 kosztowali	 więcej	 od	 innych	 niewolników,	 ale	 chulle też.	 Właściwie	 to	 było	 dobre	 porównanie,	 parshmenów	 bowiem	 wykorzystywano	 jak zwierzęta.

Reakcja	pozostałych	sprawiła,	że	Kaladinowi	zrobiło	się	żal	tamtego.	A	to	z	kolei

sprawiło,	 że	 poczuł	 złość	 na	 samego	 siebie.	 Czy	 zawsze	 musiał	 tak	 reagować?	 Ten parshmen	był	niebezpieczny,	mógł	rozproszyć	innych,	nie	mogli	na	nim	polegać.

Obciążenie.

„Obrócić	 obciążenie	 w	 korzyść,	 kiedy	 tylko	 możesz…”.	 Te	 słowa	 wypowiedział

człowiek,	który	troszczył	się	jedynie	o	własną	skórę.

Niech	to	burza,	pomyślał	Kaladin.	Jestem	głupcem.	Przeklętym	idiotą.	To	nie	taka

sama	sytuacja.	Zupełnie.

–	Parshmenie	–	odezwał	się.	–	Czy	masz	imię?

Mężczyzna	 pokręcił	 głową.	 Parshmeni	 rzadko	 się	 odzywali.	 Umieli	 mówić,	 ale

trzeba	ich	było	do	tego	skłonić.

–	Cóż,	jakoś	musimy	na	ciebie	wołać	–	stwierdził	Kaladin.	–	Może	Shen?

Tamten	wzruszył	ramionami.

–	Dobrze.	–	Kaladin	zwrócił	się	do	pozostałych.	–	To	jest	Shen.	Teraz	jest	jednym	z

nas.

–	Parshmen?	–	spytał	Lopen,	opierający	się	o	ścianę	koszar.	–	To	mi	się	nie	podoba,

gancho.	Popatrzcie	tylko,	jak	się	na	mnie	gapi.

–	Zabije	nas	we	śnie	–	dodał	Moash.

–	Nie,	dobrze	jest	–	stwierdził	Blizna.	–	Możemy	kazać	mu	biec	z	przodu.	Przyjmie

na	siebie	strzałę	zamiast	jednego	z	nas.

Syl	 wylądowała	 na	 ramieniu	 Kaladina	 i	 spojrzała	 z	 góry	 na	 parshmena.	 Oczy

miała	pełne	smutku.

„Gdybyś	 miał	 obalić	 jasnookich	 i	 postawić	 się	 na	 ich	 miejscu,	 nadużycia	 władzy nadal	miałyby	miejsce.	Po	prostu	dotyczyłyby	innych	ludzi”.

Ale	to	był	parshmen.

„Musisz	robić,	co	się	da,	żeby	utrzymać	się	przy	życiu…”.

–	 Nie	 –	 powiedział	 Kaladin.	 –	 Shen	 jest	 teraz	 jednym	 z	 nas.	 Nie	 obchodzi	 mnie, kim	 był	 wcześniej.	 Nie	 obchodzi	 mnie,	 kim	 był	 każdy	 z	 was.	 Jesteśmy	 drużyną	 mostu czwartego.	On	też.

–	Ale…	–	zaczął	mówić	Blizna.

–	 Nie	 –	 przerwał	 mu	 Kaladin.	 –	 Nie	 będziemy	 go	 traktować	 tak,	 jak	 traktują	 nas jasnoocy,	Blizno.	I	tyle.	Skało,	znajdź	mu	kamizelę	i	sandały.

Mostowi	rozeszli	się,	wszyscy	poza	Teftem.

–	Co	z…	naszymi	planami?	–	spytał	cicho	starszy	mężczyzna.

–	Kontynuujemy	–	powiedział	Kaladin.

Teft	rozejrzał	się	niepewnie.

–	 A	 co	 on	 zrobi?	 –	 spytał	 Kaladin.	 –	 Zdradzi	 nas?	 Nigdy	 nie	 słyszałem,	 by

parshmen	wypowiedział	więcej	niż	jedno	słowo	na	raz.

–	Nie	wiem	–	mruknął	Teft.	–	Ale	nigdy	ich	nie	lubiłem.	Wydaje	się,	że	są	zdolni

rozmawiać	ze	sobą	bez	wydawania	dźwięków.	Nie	podoba	mi	się,	jak	wyglądają.

–	 Teft	 –	 odezwał	 się	 beznamiętnie	 Kaladin	 –	 gdybyśmy	 odrzucali	 mostowych	 na podstawie	 ich	 wyglądu,	 ciebie	 byśmy	 wykopali	 już	 przed	 wieloma	 tygodniami	 za	 tę twoją	twarz.

Starszy	mężczyzna	chrząknął,	po	czym	się	uśmiechnął.

–	Co?	–	spytał	Kaladin.

–	Nic	takiego	–	odpowiedział.	–	Po	prostu…	przypomniałeś	mi	lepsze	czasy.	Zanim

spadła	na	mnie	burza.	Jesteś	świadom	szans,	prawda?	Uwolnienia	się,	ucieczki	przed

kimś	takim	jak	Sadeas?

Kaladin	poważnie	pokiwał	głową.

–	 Dobrze	 –	 stwierdził	 Teft.	 –	 A	 skoro	 ty	 nie	 jesteś	 do	 tego	 skłonny,	 ja	 będę	 miał

oko	 na	 naszego	 nowego	 przyjaciela,	 „Shena”.	 Możesz	 mi	 podziękować	 później,	 kiedy już	powstrzymam	go	przed	wbiciem	ci	noża	w	plecy.

–	Nie	sądzę,	byśmy	mieli	powód	do	zmartwienia.

–	Młody	jesteś	–	stwierdził	Teft.	–	A	ja	stary.

–	I	to	pewnie	czyni	cię	mądrzejszym?

–	 Na	 Potępienie,	 nie.	 Udowadnia	 to	 jedynie,	 że	 mam	 większe	 doświadczenie	 w utrzymywaniu	 się	 przy	 życiu	 niż	 ty.	 Będę	 go	 pilnować.	 Ty	 masz	 wyszkolić	 resztę	 tej żałosnej	bandy…	–	Umilkł	i	rozejrzał	się	dookoła.	–	Żeby	nie	potykali	się	o	własne	nogi w	chwili,	gdy	ktoś	im	zagrozi.	Jasne?

Kaladin	 przytaknął.	 Coś	 podobnego	 mógłby	 usłyszeć	 od	 jednego	 ze	 swoich

dawnych	sierżantów.	Teft	uparcie	nie	chciał	mówić	o	swojej	przeszłości,	ale	nigdy	nie wydawał	się	aż	tak	przybity	jak	większość	pozostałych.

–	 Dobrze	 –	 powiedział	 Kaladin	 –	 upewnij	 się,	 że	 ludzie	 zatroszczą	 się	 o	 swój sprzęt.

–	A	ty	co	będziesz	robił?

–	Spacerował	–	odparł	Kaladin.	–	I	myślał.

*

Godzinę	 później	 Kaladin	 wciąż	 wędrował	 po	 obozie	 Sadeasa.	 Musiał	 wkrótce

powrócić	 na	 plac	 –	 jego	 ludzie	 znów	 mieli	 zejść	 do	 rozpadliny	 i	 dostali	 tylko	 kilka godzin	wolnego,	żeby	zadbać	o	sprzęt.

Jako	 młodzik	 nie	 rozumiał,	 dlaczego	 jego	 ojciec	 często	 chodził	 na	 spacer,	 by pomyśleć.	 Im	 był	 starszy,	 tym	 częściej	 odkrywał,	 że	 naśladuje	 zwyczaje	 ojca.

Chodzenie,	 ruch,	 to	 w	 jakiś	 sposób	 działało	 na	 jego	 umysł.	 Ciągłe	 mijanie	 namiotów, zmiany	 kolorów,	 krzątanina	 ludzi	 –	 tworzyło	 to	 wrażenie	 zmiany	 i	 sprawiało,	 że	 jego myśli	również	chciały	się	poruszać.

„Nigdy	nie	zakładaj	się	o	własne	życie,	Kaladinie”,	powtarzał	zawsze	Durk.	„Nie

stawiaj	odłamka,	jeśli	masz	kieszeń	pełną	marek.	Postaw	je	wszystkie	albo	odejdź	od

stołu”.

Syl	 tańczyła	 przed	 nim,	 przeskakując	 z	 ramienia	 na	 ramię	 na	 zatłoczonej	 ulicy.

Czasami	 lądowała	 na	 głowie	 kogoś	 idącego	 w	 drugą	 stronę	 i	 siedziała	 na	 niej	 ze skrzyżowanymi	 nogami,	 mijając	 Kaladina.	 Wszystkie	 kule	 trafiły	 na	 stół.	 Był

zdecydowany	 pomóc	 mostowym.	 Ale	 coś	 go	 dręczyło,	 niepokój,	 którego	 nie	 umiał

jeszcze	wyjaśnić.

–	Wydajesz	się	zatroskany	–	powiedziała	Syl,	lądując	na	jego	ramieniu.

Oprócz	zwyczajowej	sukienki	miała	na	sobie	kurtkę	i	czapkę,	jakby	naśladowała

pobliskich	 sklepikarzy.	 Minęli	 sklepik	 aptekarza.	 Kaladin	 ledwie	 zaszczycił	 go spojrzeniem.	Nie	miał	już	soku	guzowca	na	sprzedaż.	Wkrótce	skończą	im	się	zapasy.

Powiedział	 ludziom,	 że	 wyszkoli	 ich	 do	 walki,	 ale	 to	 musiało	 potrwać.	 A	 kiedy zostaną	wyszkoleni,	jak	wydostaną	włócznie	z	rozpadlin,	by	wykorzystać	je	do	walki?

Wykradzenie	 ich	 byłoby	 trudne,	 biorąc	 pod	 uwagę,	 jak	 dokładnie	 ich	 przeszukiwano.

Mogliby	 zacząć	 walkę	 podczas	 przeszukiwania	 rozpadlin,	 ale	 wtedy	 postawiliby	 na nogi	cały	obóz.

Problemy,	 problemy.	 Im	 więcej	 myślał,	 tym	 bardziej	 niemożliwe	 wydawało	 się

jego	zadanie.

Ustąpił	 drogi	 dwóm	 żołnierzom	 w	 zielonych	 płaszczach.	 Ich	 brązowe	 oczy

świadczyły,	 że	 są	 zwyczajnymi	 obywatelami,	 ale	 białe	 węzły	 na	 ramionach	 oznaczały oficerów.	Dowódców	oddziałów	i	sierżantów.

–	Kaladinie?	–	spytała	Syl.

–	 Wydostanie	 mostowych	 to	 największe	 zadanie	 w	 moim	 życiu.	 O	 wiele

trudniejsze	niż	wcześniejsze	próby	ucieczki	jako	niewolnik,	a	żadna	z	nich	mi	się	nie powiodła.	Nie	mogę	się	nie	zastanawiać,	czy	szykuję	sobie	kolejną	katastrofę.

–	Tym	razem	będzie	inaczej,	Kaladinie	–	powiedziała	Syl.	–	Czuję	to.

–	Coś	takiego	mógłby	powiedzieć	Tien.	Jego	śmierć	udowadnia,	że	słowa	nic	nie

zmieniają.	 Syl.	 Zanim	 zapytasz,	 nie,	 nie	 popadam	 znów	 w	 rozpacz.	 Ale	 nie	 mogę ignorować	 tego,	 co	 mi	 się	 przytrafiło.	 Zaczęło	 się	 od	 Tiena.	 Od	 tej	 chwili	 wydaje	 się, że	za	każdym	razem,	kiedy	wybrałem	sobie	kogoś,	kogo	osobiście	chciałem	chronić,	ta osoba	 kończyła	 martwa.	 Za	 każdym	 razem.	 To	 chyba	 wystarczy,	 by	 zacząć	 się zastanawiać,	czy	sam	Wszechmocny	mnie	nienawidzi.

Zmarszczyła	czoło.

–	 Sądzę,	 że	 zachowujesz	 się	 głupio.	 Poza	 tym,	 jeśli	 już,	 on	 by	 nienawidził	 ludzi, którzy	zginęli,	nie	ciebie.	Ty	przeżyłeś.

–	To	pewnie	egoizm,	sądzić,	że	wszystko	kręci	się	wokół	mnie.	Ale,	Syl,	ja	wciąż

żyję,	 a	 inni	 giną.	 Raz	 za	 razem.	 Mój	 stary	 oddział	 włóczników,	 pierwsza	 drużyna mostowa,	 z	 którą	 biegałem,	 liczni	 niewolnicy,	 którym	 próbowałem	 pomóc	 w	 ucieczce.

Jest	wzór.	Coraz	trudniej	go	ignorować.

–	Może	Wszechmocny	cię	chroni	–	powiedziała	Syl.

Kaladin	 zawahał	 się.	 Przechodzący	 żołnierz	 zaklął	 i	 popchnął	 go	 na	 bok.	 W	 tej rozmowie	 było	 coś	 niewłaściwego.	 Kaladin	 stanął	 przy	 beczce	 na	 deszczówkę umieszczonej	między	dwoma	sklepami	o	ścianach	z	kamienia.

–	Syl	–	powiedział.	–	Wspomniałaś	Wszechmocnego.

–	Ty	zrobiłeś	to	po	raz	pierwszy.

–	 Na	 razie	 to	 pomińmy.	 Wierzysz	 we	 Wszechmocnego?	 Wiesz,	 czy	 on	 naprawdę

istnieje?

Syl	przechyliła	głowę.

–	 Nie	 wiem.	 Hm.	 Cóż,	 jest	 wiele	 innych	 rzeczy,	 których	 nie	 wiem.	 Ale	 to

powinnam	wiedzieć.	Tak	sądzę.	Może.	–	Wydawała	się	bardzo	zakłopotana.

–	Ja	nie	jestem	pewien,	czy	wierzę	–	odparł	Kaladin,	wyglądając	na	ulicę.	–	Moja

matka	wierzyła,	a	ojciec	zawsze	z	szacunkiem	wyrażał	się	o	Heroldach.	Sądzę,	że	też wierzył,	 ale	 może	 jedynie	 ze	 względu	 na	 tradycje	 uzdrawiania,	 które	 podobno pochodzą	 od	 Heroldów.	 Żarliwcy	 ignorują	 mostowych.	 Mieli	 w	 zwyczaju	 odwiedzać żołnierzy,	kiedy	byłem	w	armii	Amarama,	ale	nie	widziałem	ani	jednego	w	tartaku.	Nie zastanawiałem	się	nad	tym.	Wiara	nigdy	nie	pomagała	żołnierzom.

–	 Czyli,	 jeśli	 nie	 wierzysz,	 to	 nie	 ma	 powodu,	 by	 sądzić,	 że	 Wszechmocny	 cię nienawidzi.

–	Tyle	tylko,	że	jeśli	nie	ma	Wszechmocnego,	może	istnieć	coś	innego.	Nie	wiem.

Wielu	znanych	mi	żołnierzy	było	przesądnych.	Rozmawiali	o	sprawach	takich	jak	Stara

Magia	 i	 Strażniczka	 Nocy,	 rzeczach,	 które	 mogły	 przynieść	 człowiekowi	 pecha.

Drwiłem	z	nich.	Ale	jak	długo	mogę	ignorować	taką	możliwość?	A	co,	jeśli	wszystkie	te niepowodzenia	można	powiązać	z	czymś	takim?

Syl	 wydawała	 się	 zaniepokojona.	 Jej	 czapka	 i	 kurtka	 rozpłynęły	 się	 we	 mgle,	 a ona	sama	założyła	ręce	na	piersi,	jakby	zrobiło	jej	się	zimno.

„Odium	włada…”.

–	 Syl	 –	 powiedział,	 marszcząc	 czoło	 i	 wracając	 myślami	 do	 dziwnego	 snu.	 –	 Czy kiedykolwiek	 słyszałaś	 o	 czymś	 zwanym	 Odium?	 I	 nie	 chodzi	 mi	 o	 uczucie,	 tylko…

osobę	albo	coś	noszącego	tę	nazwę.

Syl	nagle	zasyczała.	Był	to	dziki,	niepokojący	odgłos.	Zerwała	się	z	jego	ramienia,

stała	się	pasmem	światła	i	zniknęła	pod	okapem	sąsiedniego	budynku.

Zamrugał.

–	Syl?!	–	zawołał,	zwracając	na	siebie	uwagę	kilku	przechodzących	praczek.

Spren	 nie	 pojawił	 się	 ponownie.	 Kaladin	 założył	 ręce	 na	 piersi.	 To	 słowo	 ją poruszyło.	Dlaczego?

Jego	 rozmyślania	 przerwały	 głośne	 przekleństwa.	 Kaladin	 obrócił	 się	 na	 pięcie, gdy	 z	 porządnego	 kamiennego	 budynku	 po	 drugiej	 stronie	 wypadł	 mężczyzna, popychając	 przed	 sobą	 na	 wpół	 nagą	 kobietę.	 Mężczyzna	 miał	 jasnoniebieskie	 oczy,	 a na	 płaszczu	 –	 który	 niósł	 na	 ramieniu	 –	 były	 czerwone	 węzły.	 Jasnooki	 oficer	 niezbyt wysokiej	rangi.	Przypuszczalnie	siódmy	dahn.

Kobieta	upadła	na	ziemię.	Ściskała	rozpiętą	suknię	przy	piersi,	a	jej	długie	czarne

włosy,	związane	dwiema	czerwonymi	wstążkami,	opadały	na	ramiona.	Jej	suknia	miała

krój	 typowy	 dla	 jasnookich	 kobiet,	 lecz	 rękawy	 były	 krótkie	 i	 odsłaniały	 bezpieczną dłoń.	Kurtyzana.

Oficer	 wciąż	 przeklinał,	 wkładając	 płaszcz.	 Nie	 zapiął	 guzików.	 Miast	 tego

podszedł	 bliżej	 i	 kopnął	 kobietę	 w	 brzuch.	 Jęknęła,	 a	 z	 ziemi	 wokół	 niej	 uniosły	 się bólospreny.	 Nikt	 na	 ulicy	 się	 nie	 zatrzymał,	 większość	 wręcz	 przyśpieszyła	 kroku	 i spuściła	wzrok.

Kaladin	 warknął,	 wyskoczył	 na	 ulicę	 i	 przepchnął	 się	 obok	 grupy	 żołnierzy.	 Tam się	 zatrzymał.	 Trzej	 mężczyźni	 w	 niebieskich	 mundurach	 wyszli	 z	 tłumu	 i	 stanęli między	leżącą	kobietą	a	oficerem	w	czerwieni.	Tylko	jeden	był	jasnooki,	oceniając	po węzłach	 na	 ramionach.	 Złote	 węzły.	 Wysoka	 ranga,	 drugi	 albo	 trzeci	 dahn.	 Wyraźnie nie	pochodzili	z	armii	Sadeasa,	o	czym	świadczyły	starannie	wyprasowane	niebieskie płaszcze.

Oficer	Sadeasa	zawahał	się.	Oficer	w	niebieskim	oparł	dłoń	na	rękojeści	miecza.

Pozostali	 dwaj	 trzymali	 porządne	 halabardy	 z	 błyszczącymi	 żeleźcami	 w	 kształcie

półksiężyca.

Grupa	żołnierzy	w	czerwieni	wyszła	z	tłumu	i	zaczęła	otaczać	tych	w	niebieskich

płaszczach.	 Atmosfera	 zrobiła	 się	 napięta	 i	 Kaladin	 zorientował	 się,	 że	 ulica,	 jeszcze przed	 chwilą	 tętniąca	 życiem,	 szybko	 pustoszeje.	 Stał	 właściwie	 sam,	 jako	 jedyny obserwował	trzech	ludzi	w	niebieskich	mundurach,	teraz	otoczonych	przez	siedmiu	w czerwieni.	 Kobieta	 wciąż	 leżała	 na	 ziemi	 i	 łkała.	 Kuliła	 się	 w	 pobliżu	 oficera	 w niebieskim.

Mężczyzna,	który	ją	kopnął	–	prymityw	o	masywnym	czole,	z	rozczochraną	czarną

czupryną	–	zaczął	zapinać	płaszcz	z	prawej	strony.

–	 Nie	 pasujecie	 tutaj,	 przyjaciele.	 Wygląda	 na	 to,	 że	 zabłąkaliście	 się	 do niewłaściwego	obozu.

–	Mamy	tu	swoje	sprawy	–	powiedział	oficer	w	niebieskim.

Miał	 złociste	 włosy	 przetykane	 alethyjską	 czernią	 i	 przystojną	 twarz.	 Wyciągnął

rękę,	jakby	chciał	uścisnąć	dłoń	oficera	Sadeasa.

–	 Daj	 spokój	 –	 powiedział	 przyjaźnie.	 –	 Jakikolwiek	 masz	 problem	 z	 tą	 kobietą, pewien	jestem,	że	da	się	go	rozwiązać	bez	gniewu	i	przemocy.

Kaladin	cofnął	się	pod	okap,	gdzie	kryła	się	Syl.

–	To	dziwka	–	stwierdził	człowiek	Sadeasa.

–	Widzę	–	odparł	oficer	w	niebieskim.	Nadal	wyciągał	rękę.

Oficer	w	czerwieni	splunął	na	nią.

–	Rozumiem	–	powiedział	blondyn.

Cofnął	rękę	i	w	powietrzu	zebrały	się	wirujące	pasma	mgły,	skupiające	się	w	jego

dłoniach,	gdy	uniósł	je	w	pozycji	do	ataku.	Pojawił	się	w	nich	potężny	miecz,	tak	długi, jak	wysoki	był	mężczyzna.

Ociekał	wodą,	która	skropliła	się	wzdłuż	chłodnej,	migotliwej	klingi.	Był	piękny,

długi	 i	 kręty,	 jego	 pojedyncze	 ostrze	 falowało	 jak	 węgorz	 i	 kończyło	 się	 ostrym sztychem.	Po	drugiej	stronie	znajdowały	się	delikatne	wypukłości,	jakby	kryształy.

Oficer	 Sadeasa	 cofnął	 się	 i	 upadł.	 Jego	 twarz	 była	 blada.	 Żołnierze	 w	 czerwieni rozproszyli	 się.	 Oficer	 ich	 przeklął	 –	 Kaladin	 dawno	 nie	 słyszał	 tak	 plugawego przekleństwa	 –	 ale	 żaden	 nie	 wrócił,	 by	 mu	 pomóc.	 Posławszy	 ostatnie	 wściekłe spojrzenie,	mężczyzna	wspiął	się	po	schodach	i	wrócił	do	budynku.

Drzwi	zatrzasnęły	się	i	na	drodze	zapanowała	dziwna	cisza.	Kaladin	był	jedynym

obecnym	 poza	 żołnierzami	 w	 niebieskim	 i	 leżącą	 kurtyzaną.	 Odpryskowy	 posłał

Kaladinowi	 spojrzenie,	 ale	 najwyraźniej	 nie	 uznał	 go	 za	 zagrożenie.	 Wbił	 miecz	 w kamienie	–	ostrze	bez	trudu	je	przebiło	i	stało	z	rękojeścią	wycelowaną	w	niebo.

Następnie	młody	Odpryskowy	podał	rękę	leżącej	dziwce.

–	Co	mu	takiego	zrobiłaś?	Pytam	z	czystej	ciekawości.

Z	wahaniem	przyjęła	jego	dłoń	i	pozwoliła	się	podnieść.

–	 Nie	 chciał	 zapłacić,	 twierdząc,	 że	 jego	 reputacja	 uczyniła	 to	 dla	 mnie

przyjemnością.	–	Skrzywiła	się.	–	Kopnął	mnie	po	raz	pierwszy,	kiedy	skomentowałam

jego	„reputację”.	Najwyraźniej	uważał,	że	nie	z	tego	jest	znany.

Oświecony	zaśmiał	się.

–	 Sugeruję,	 żebyś	 od	 tej	 chwili	 żądała	 zapłaty	 z	 góry.	 Odprowadzimy	 cię	 do granicy.	Lepiej,	żebyś	w	najbliższym	czasie	nie	wracała	do	obozu	Sadeasa.

Kobieta	pokiwała	głową,	wciąż	przyciskając	suknię	do	piersi.	Jej	bezpieczna	dłoń

pozostawała	odsłonięta.	Smukła,	opalona,	palce	długie	i	delikatne.	Kaladin	odkrył,	że się	 na	 nią	 gapi	 i	 rumieni.	 Podeszła	 do	 oświeconego,	 podczas	 gdy	 pozostali	 dwaj obserwowali	 ulicę	 z	 halabardami	 w	 gotowości.	 Nawet	 rozczochrana	 i	 z	 rozmazanym makijażem,	kobieta	była	ładna.

–	Dziękuję,	oświecony.	Może	mogłabym	was	zainteresować?	Za	darmo.

Młodzieniec	uniósł	brew.

–	Kuszące	–	powiedział	–	ale	ojciec	by	mnie	zabił.	Ma	duży	sentyment	do	starych

zwyczajów.

–	 Szkoda	 –	 stwierdziła,	 odsuwając	 się	 od	 niego	 i	 niezręcznie	 zasłaniając	 pierś, gdy	 wsunęła	 rękę	 do	 rękawa.	 Wyjęła	 rękawiczkę	 na	 bezpieczną	 dłoń.	 –	 Wasz	 ojciec jest	więc	dość	pruderyjny?

–	Można	by	tak	powiedzieć.	–	Odwrócił	się	do	Kaladina.	–	Hej,	młody	mostowy!

Młody	 mostowy?	 Ten	 paniczyk	 wydawał	 się	 zaledwie	 kilka	 lat	 starszy	 od

Kaladina.

–	 Pobiegnij	 i	 przekaż	 wiadomość	 oświeconemu	 Reralowi	 Makoramowi	 –

powiedział	Odpryskowy,	rzucając	coś	przez	ulicę	w	stronę	Kaladina.	Kula.	Migotała	w

blasku	 słońca,	 zanim	 Kaladin	 ją	 złapał.	 –	 Jest	 w	 szóstym	 batalionie.	 Powiedz	 mu,	 że Adolin	 Kholin	 nie	 dotrze	 na	 dzisiejsze	 spotkanie.	 Odezwę	 się	 w	 sprawie	 zmiany terminu.

Kaladin	 spojrzał	 na	 kulę.	 Szmaragdowy	 odłamek.	 Więcej	 niż	 zarabiał	 w	 ciągu

dwóch	 tygodni.	 Podniósł	 wzrok.	 Młody	 oświecony	 i	 jego	 towarzysze	 już	 się	 cofali,	 a dziwka	szła	za	nimi.

–	Ruszyłeś	jej	na	pomoc	–	powiedział	ktoś.	Podniósł	wzrok,	a	wtedy	Syl	spłynęła

na	jego	ramię.	–	To	bardzo	szlachetne	z	twojej	strony.

–	 Inni	 dotarli	 tam	 wcześniej	 –	 odparł	 Kaladin.	 A	 jeden	 z	 nich	 był	 do	 tego jasnookim.	Po	co	to	zrobił?

–	I	tak	próbowałeś	pomóc.

–	 Głupio	 –	 stwierdził	 Kaladin.	 –	 Co	 bym	 zrobił?	 Walczył	 z	 jasnookim?	 To	 by ściągnęło	 na	 mnie	 połowę	 żołnierzy	 z	 obozu,	 a	 dziwka	 tylko	 by	 bardziej	 oberwała	 za wywołanie	takiej	awantury.	Z	mojego	powodu	mogłaby	zginąć.

Umilkł.	Te	słowa	zbytnio	przypominały	to,	co	mówił	wcześniej.

Nie	 mógł	 się	 poddać	 i	 uwierzyć,	 że	 jest	 przeklęty,	 ma	 pecha	 czy	 cokolwiek.

Przesądy	 nigdy	 nie	 pomagały.	 Ale	 musiał	 przyznać,	 że	 ten	 wzorzec	 był	 niepokojący.

Jeśli	zachowywał	się	tak	samo,	jak	wcześniej,	jak	mógł	oczekiwać	innych	rezultatów?

Musiał	 spróbować	 czegoś	 nowego.	 Jakoś	 się	 zmienić.	 To	 wymagało	 większego

zastanowienia.

Kaladin	ruszył	w	stronę	placu.

–	Nie	zrobisz	tego,	o	co	prosił	cię	oświecony?	–	spytała	Syl.

Nie	 okazywała	 po	 sobie	 żadnych	 skutków	 wcześniejszego	 nagłego	 przestrachu,

zupełnie	jakby	chciała	udawać,	że	to	się	nigdy	nie	wydarzyło.

–	Po	tym,	jak	mnie	potraktował?	–	warknął	Kaladin.

–	Nie	było	tak	źle.

–	 Nie	 będę	 się	 przed	 nimi	 kłaniał.	 Mam	 już	 dość	 spełniania	 ich	 kaprysów	 tylko dlatego,	 że	 tego	 ode	 mnie	 oczekują.	 Jeśli	 tak	 bardzo	 przejmował	 się	 wiadomością, mógł	zaczekać	i	dowiedzieć	się,	czy	jestem	skłonny	ją	dostarczyć.

–	Wziąłeś	jego	kulę.

–	Zdobył	ją	dzięki	wysiłkom	ciemnookich,	których	wykorzystuje.

Syl	milczała	przez	chwilę.

–	 Ten	 mrok	 w	 tobie,	 kiedy	 o	 nich	 mówisz,	 przeraża	 mnie,	 Kaladinie.	 Przestajesz być	sobą,	kiedy	myślisz	o	jasnookich.

Nie	odpowiedział,	szedł	dalej.	Nie	był	nic	winien	temu	oświeconemu,	a	poza	tym

miał	rozkazy	i	musiał	wrócić	na	plac.

Ale	ten	człowiek	rzeczywiście	wystąpił,	by	pomóc	kobiecie.

Nie,	 powiedział	 sobie	 z	 naciskiem	 Kaladin.	 Szukał	 tylko	 sposobu,	 by	 zawstydzić jednego	z	oficerów	Sadeasa.	Wszyscy	wiedzą	o	napięciu	między	obozami.

I	tylko	tyle	pozwalał	sobie	myśleć	na	ten	temat.



Rok	wcześniej

Kaladin	 obrócił	 kamień	 w	 palcach.	 Zatopione	 w	 nim	 bryłki	 kwarcu	 odbijały

światło.	 Oparł	 się	 o	 dużą	 skałę,	 z	 jedną	 stopą	 przyciśniętą	 do	 kamienia,	 a	 obok	 miał

włócznię.

Kamień	odbijał	promienie,	nadając	im	różne	barwy,	zależnie	od	kąta,	pod	którym

go	 obrócił.	 Piękne,	 miniaturowe	 kryształki	 migotały,	 niczym	 miasta	 z	 klejnotów	 z opowieści.

Wokół	 niego	 armia	 arcymarszałka	 Amarama	 przygotowywała	 się	 do	 bitwy.	 Sześć

tysięcy	 ludzi	 ostrzyło	 włócznie	 lub	 wkładało	 skórzane	 pancerze.	 Pole	 bitwy	 było niedaleko,	 a	 ponieważ	 nie	 spodziewano	 się	 arcyburz,	 wojsko	 spędziło	 noc	 w namiotach.

Minęły	 prawie	 cztery	 lata,	 od	 kiedy	 zaciągnął	 się	 do	 armii	 Amarama	 tamtego deszczowego	wieczora.	Cztery	lata.	Wieczność.

Żołnierze	śpieszyli	we	wszystkie	strony.	Niektórzy	unosili	ręce	i	witali	Kaladina.

On	 skinął	 im	 głową,	 po	 czym	 schował	 kamień	 do	 kieszeni	 i	 zaplótł	 ręce,	 czekając.	 W

pewnej	 odległości	 wznosił	 się	 już	 sztandar	 Amarama,	 bordowe	 pole	 z	 ciemnozieloną parą	 glifów	 w	 kształcie	 białogrzbieta	 z	 uniesionymi	 kłami. Merem	 i	 khakh,	 honor	 i determinacja.	 Sztandar	 unosił	 się	 przed	 wschodzącym	 słońcem,	 a	 chłód	 poranka zaczynał	już	ustępować	upałowi.

Kaladin	 odwrócił	 się	 i	 spojrzał	 na	 wschód.	 W	 stronę	 domu,	 do	 którego	 nie	 mógł

wrócić.	 Decyzję	 podjął	 wiele	 miesięcy	 wcześniej.	 Jego	 służba	 skończy	 się	 za	 kilka tygodni,	 ale	 postanowił	 znów	 się	 zaciągnąć.	 Nie	 mógł	 spojrzeć	 w	 oczy	 rodzicom	 po tym,	jak	złamał	obietnicę,	że	ochroni	Tiena.

Przysadzisty	 ciemnooki	 oficer	 podbiegł	 do	 niego,	 na	 plecach	 miał	 przytroczony topór,	 a	 na	 ramionach	 białe	 węzły.	 Niestandardowa	 broń	 była	 przywilejem	 dowódcy oddziału.	 Gare	 miał	 masywne	 przedramiona	 i	 gęstą	 czarną	 brodę,	 choć	 stracił	 sporo skóry	po	prawej	stronie	głowy.	Podążało	za	nim	dwóch	sierżantów	–	Nalem	i	Korabet.

–	Kaladin	–	odezwał	się	Gare.	–	Ojcze	Burz,	człowieku!	Dlaczego	mnie	zadręczasz?

I	to	w	dzień	bitwy!

–	 Jestem	 doskonale	 świadom	 tego,	 co	 nas	 czeka,	 Gare	 –	 odparł	 Kaladin,	 nadal	 z założonymi	rękami.

Kilka	 kompanii	 już	 się	 zbierało,	 ustawiając	 się	 w	 szyku.	 Dallet	 upewni	 się,	 że oddział	 Kaladina	 znajdzie	 się	 na	 miejscu.	 Z	 przodu,	 jak	 zdecydowali.	 Ich	 wróg, jasnooki	 imieniem	 Hallaw,	 lubił	 daleki	 ostrzał.	 Już	 wcześniej	 walczyli	 z	 jego	 ludźmi.

Jeden	raz	szczególnie	wypalił	się	w	pamięci	i	duszy	Kaladina.

Zaciągnął	się	do	armii	Amarama,	spodziewając	się,	że	będzie	bronił	alethyjskich

granic	–	i	tak	też	było.	Przed	innymi	Alethimi.	Pomniejszymi	właścicielami	ziemskimi, którzy	 liczyli,	 że	 uszczkną	 odrobinę	 z	 ziem	 arcyksięcia	 Sadeasa.	 Od	 czasu	 do	 czasu armie	 Amarama	 próbowały	 zdobyć	 ziemie	 innych	 arcyksiążąt	 –	 jak	 utrzymywał	 sam arcymarszałek,	 tereny	 te	 tak	 naprawdę	 należały	 do	 Sadeasa,	 lecz	 zostały	 przed	 laty ukradzione.	Ze	wszystkich	jasnookich	ufał	jedynie	Amaramowi.	Ale	i	tak	wydawało	mu się,	że	robią	to	samo,	co	armie,	przeciwko	którym	walczyli.

–	Kaladinie?	–	spytał	niecierpliwie	Gare.

–	Masz	coś,	czego	chcę	–	stwierdził	Kaladin.	–	Nowy	rekrut,	zaciągnął	się	wczoraj.

Galan	mówi,	że	ma	na	imię	Cenn.

Gare	skrzywił	się.

–	I	mam	teraz	grać	z	tobą	w	tę	grę?	Porozmawiaj	ze	mną	po	bitwie.	Jeśli	chłopak

przeżyje,	może	ci	go	oddam.

Odwrócił	się,	żeby	odejść,	jego	towarzysze	również.

Kaladin	wyprostował	się	i	chwycił	włócznię.	Ten	ruch	zatrzymał	Gare’a.

–	To	nie	będzie	dla	ciebie	kłopot	–	powiedział	cicho	Kaladin.	–	Poślij	chłopaka	do

mojego	oddziału.	Przyjmij	zapłatę.	Siedź	cicho.	–	Wyciągnął	sakiewkę	kul.

–	Może	nie	chcę	go	sprzedać	–	stwierdził	Gare,	znów	się	odwracając.

–	Nie	sprzedajesz	go.	Przenosisz	go	do	mnie.

Gare	popatrzył	na	sakiewkę.

–	 Cóż,	 może	 nie	 podoba	 mi	 się,	 że	 wszyscy	 robią,	 co	 im	 powiesz.	 Nie	 obchodzi mnie,	jak	dobrze	posługujesz	się	włócznią.	Mój	oddział	należy	do	mnie.

–	 Więcej	 ci	 nie	 dam,	 Gare	 –	 powiedział	 Kaladin,	 rzucając	 sakiewkę	 na	 ziemię.

Kule	 zabrzęczały.	 –	 Obaj	 wiemy,	 że	 chłopak	 jest	 dla	 ciebie	 bezużyteczny.

Niewyszkolony,	 kiepsko	 wyposażony,	 za	 mały,	 żeby	 był	 dobrym	 żołnierzem	 liniowym.

Poślij	go	do	mnie.

Kaladin	 odwrócił	 się	 i	 zaczął	 odchodzić.	 Po	 chwili	 usłyszał	 brzęk,	 gdy	 Gare podniósł	sakiewkę.

–	Zawsze	warto	spróbować,	co?

Kaladin	szedł	dalej.

–	 A	 tak	 w	 ogóle,	 co	 dla	 ciebie	 znaczą	 ci	 rekruci?!	 –	 zawołał	 za	 nim	 Gare.	 –	 Twój oddział	 w	 połowie	 składa	 się	 z	 ludzi	 zbyt	 małych,	 żeby	 dobrze	 walczyć!	 Człowiek zaczyna	myśleć,	że	chcesz	dać	się	zabić!

Kaladin	 go	 zignorował.	 Przeszedł	 przez	 obóz,	 machając	 do	 ludzi,	 którzy	 machali do	niego.	Większość	schodziła	mu	z	drogi,	albo	dlatego,	że	go	znali	i	szanowali,	albo słyszeli	o	jego	reputacji.	Najmłodszy	dowódca	oddziału	w	całej	armii,	zaledwie	cztery lata	 doświadczenia	 i	 już	 dowodzi.	 Ciemnooki	 żołnierz	 musiał	 trafić	 na	 Strzaskane Równiny,	żeby	awansować	wyżej.

W	 obozie	 kłębili	 się	 żołnierze	 przygotowujący	 się	 do	 bitwy.	 Coraz	 więcej kompanii	 ustawiało	 się	 w	 szyku,	 Kaladin	 widział	 również	 wrogów	 stających	 na niewielkiej	grani	po	drugiej,	zachodniej	stronie	pola.

Wróg.	 Tak	 ich	 nazywali.	 Jednak,	 jeśli	 rzeczywiście	 doszło	 do	 prawdziwych

konfliktów	granicznych	z	Vedeńczykami	lub	Reshimi,	ci	sami	ludzie	stawali	w	szeregu

obok	oddziałów	Amarama	i	walczyli	razem.	Zupełnie	jakby	bawiła	się	nimi	Strażniczka

Nocy,	 grała	 w	 jakąś	 zakazaną	 grę	 hazardową,	 od	 czasu	 do	 czasu	 ustawiając	 żołnierzy na	planszy	jako	sojuszników,	a	następnego	dnia	wystawiając	ich	przeciwko	sobie.

Włócznicy	 nie	 powinni	 myśleć	 o	 takich	 sprawach.	 Tak	 mu	 powiedziano.

Wielokrotnie.	Przypuszczał,	że	powinien	posłuchać,	gdyż	doszedł	do	wniosku,	że	jego

obowiązkiem	 było	 w	 miarę	 możliwości	 utrzymanie	 oddziału	 przy	 życiu.	 Zwycięstwo było	drugorzędne.

„Nie	można	chronić	przez	zabijanie…”.

Bez	 trudu	 znalazł	 stanowisko	 chirurgów	 –	 czuł	 zapach	 środków	 odkażających	 i niewielkich	 ognisk.	 Wonie	 te	 przypominały	 mu	 młodość,	 która	 wydawała	 się	 teraz taka	odległa.	Czy	kiedyś	rzeczywiście	planował	zostać	chirurgiem?	Co	się	stało	z	jego rodzicami?	Co	z	Roshonem?

To	teraz	bez	znaczenia.	Posłał	wiadomość	przez	skryby	Amarama,	krótką	notatkę,

za	którą	zapłacił	tygodniowy	żołd.	Wiedzieli,	że	mu	się	nie	udało	i	że	nie	ma	zamiaru wracać.	Nie	dostał	odpowiedzi.

Chirurgami	 dowodził	 Ven,	 wysoki	 mężczyzna	 o	 kartoflowatym	 nosie	 i	 pociągłej

twarzy.	Przyglądał	się,	kiedy	jego	uczniowie	składali	bandaże.	Kaladin	przez	jakiś	czas rozważał	zranienie	się,	żeby	do	nich	dołączyć	–	wszyscy	uczniowie	mieli	jakiś	defekt, który	uniemożliwiał	im	walkę.	Nie	był	jednak	do	tego	zdolny.	Zranienie	samego	siebie wydawało	się	tchórzostwem.	Poza	tym,	chirurgia	była	jego	starym	życiem.	W	pewnym sensie	już	na	nią	nie	zasługiwał.

Kaladin	 sięgnął	 za	 pas	 po	 sakiewkę	 z	 kulami,	 żeby	 rzucić	 ją	 Venowi.	 Jednak sakiewka	 utknęła,	 nie	 chciała	 się	 dać	 wyjąć.	 Kaladin	 zaklął,	 potknął	 się	 i	 zaczął	 ją szarpać.	 Nagle	 się	 uwolniła,	 przez	 co	 znów	 stracił	 równowagę.	 Przezroczysta	 biała postać	odleciała	zygzakiem,	wirując	swobodnie.

–	Burzowy	wiatrospren	–	powiedział.	Były	pospolite	na	tych	skalistych	równinach.

Ruszył	 dalej	 obok	 pawilonu	 chirurgów,	 rzucając	 sakiewkę	 Venowi.	 Wysoki

mężczyzna	 złapał	 ją	 zręcznie	 i	 sprawił,	 że	 zniknęła	 w	 kieszeni	 jego	 obszernej	 białej szaty.	 Dzięki	 łapówce	 ludzie	 Kaladina	 jako	 pierwsi	 uzyskają	 pomoc	 medyczną, zakładając	oczywiście,	że	nie	będzie	żadnych	jasnookich	wymagających	opieki.

Nadszedł	czas,	by	wrócić	do	oddziału.	Przyśpieszył	i	ruszył	truchtem,	z	włócznią

w	dłoni.	Nikt	nie	robił	problemów	z	tego,	że	pod	skórzaną	spódniczką	włócznika	nosił

spodnie	–	a	robił	to,	żeby	jego	ludzie	mogli	go	rozpoznać	od	tyłu.	Właściwie,	obecnie nikt	 mu	 z	 niczym	 nie	 robił	 problemów.	 To	 wciąż	 wydawało	 mu	 się	 dziwne,	 gdyż pierwsze	lata	w	armii	były	ciągłą	walką.

Wciąż	nie	czuł	się	na	miejscu.	Reputacja	sprawiała,	że	był	na	uboczu,	ale	co	mógł

zrobić?	 Dzięki	 niej	 nikt	 nie	 szydził	 z	 jego	 ludzi	 i	 po	 kilku	 latach,	 gdy	 katastrofa następowała	po	katastrofie,	mógł	się	w	końcu	zatrzymać	i	pomyśleć.

Nie	 był	 pewien,	 czy	 mu	 się	 to	 podoba.	 Ostatnio	 myślenie	 okazywało	 się

niebezpieczne.	 Minęło	 wiele	 czasu,	 odkąd	 po	 raz	 ostatni	 wyjął	 ten	 kamień	 i	 myślał	 o

Tienie	i	domu.

Ruszył	 w	 stronę	 pierwszych	 szeregów,	 zauważył	 swoich	 ludzi	 w	 miejscu,	 gdzie kazał	im	pójść.

–	 Dallecie!	 –	 zawołał	 Kaladin,	 podbiegając	 do	 potężnego	 włócznika,	 który	 był

sierżantem	oddziału.	–	Wkrótce	będziemy	mieli	nowego	rekruta.	Musisz…

Młody	 chłopak,	 może	 czternastoletni,	 stał	 obok	 Dalleta.	 W	 swoim	 pancerzu

włócznika	wydawał	się	malutki.

Kaladina	 uderzyło	 wspomnienie.	 Kolejny	 chłopak	 o	 znajomej	 twarzy,	 trzymający

włócznię,	której	miał	nie	potrzebować.	Dwie	obietnice	złamane	jednocześnie.

–	 Trafił	 tu	 przed	 kilkoma	 minutami,	 panie	 –	 odparł	 Dallet.	 –	 Zacząłem	 go

przygotowywać.

Kaladin	 otrząsnął	 się.	 Tien	 nie	 żył.	 Ale,	 Ojcze	 Burz,	 ten	 nowy	 chłopak	 był	 do niego	bardzo	podobny.

–	 Dobra	 robota	 –	 powiedział	 Dalletowi,	 zmuszając	 się,	 by	 odwrócić	 wzrok	 od Cenna.	–	Zapłaciłem	spore	pieniądze,	żeby	wyciągnąć	tego	chłopaka	od	Gare’a.	Tamten jest	tak	niekompetentny,	że	właściwie	walczy	dla	przeciwnika.

Dallet	chrząknął.	Jego	ludzie	wiedzieli,	co	robić	z	Cennem.

Dobrze,	pomyślał	Kaladin,	rozglądając	się	po	polu	bitwy	w	poszukiwaniu	dobrego

miejsca	dla	jego	ludzi.	Do	roboty.

Słyszał	 opowieści	 o	 żołnierzach,	 którzy	 walczyli	 na	 Strzaskanych	 Równinach.

Prawdziwych	 żołnierzach.	 Jeśli	 ktoś	 okazał	 się	 dość	 obiecujący,	 walcząc	 w	 tych granicznych	 konfliktach,	 wysyłano	 go	 tam.	 Podobno	 tam	 było	 bezpieczniej	 –	 o	 wiele więcej	żołnierzy,	ale	mniej	bitew.	Dlatego	Kaladin	chciał,	by	jego	oddział	trafił	tam	jak najszybciej.

Naradził	się	z	Dalletem	i	wybrał	odpowiednie	miejsce.	W	końcu	zabrzmiały	rogi.

Oddział	Kaladina	ruszył	do	natarcia.

*

–	 Gdzie	 chłopak?	 –	 spytał	 Kaladin,	 wyrywając	 włócznię	 z	 piersi	 mężczyzny	 w brązowym	mundurze.	Wrogi	żołnierz	padł	na	ziemię	z	jękiem.	–	Dallecie!

Przysadzisty	 sierżant	 walczył.	 Nie	 mógł	 się	 obrócić,	 żeby	 zareagować	 na	 jego krzyk.

Kaladin	zaklął	i	rozejrzał	się	po	pełnym	chaosu	polu	bitwy.	Włócznie	uderzały	w

tarcze,	 ciało,	 skórę,	 ludzie	 krzyczeli	 i	 wrzeszczeli.	 Bólospreny	 tłoczyły	 się	 na	 ziemi, jak	 małe	 pomarańczowe	 ręce	 albo	 kawałki	 ścięgna,	 wysuwając	 się	 z	 gruntu	 pośród krwi	zabitych.

Widział,	 gdzie	 jest	 cały	 jego	 oddział,	 pośrodku	 chronili	 rannych.	 Cały,	 poza nowym	chłopcem.	Tienem.

Cennem,	pomyślał	Kaladin.	Ma	na	imię	Cenn.

Kaladin	zauważył	błysk	zieleni	pośrodku	wrogiego	brązu.	Przerażony	głos	jakimś

sposobem	przebił	się	przez	hałas.	To	był	chłopak.

Kaladin	wyrwał	się	z	szyku,	wywołując	okrzyk	zaskoczenia	Larna,	który	walczył

u	jego	boku.	Uskoczył	przed	włócznią	rzuconą	przez	wroga	i	ruszył	biegiem	po	skale,

przeskakując	trupy.

Cenn	został	powalony	na	ziemię,	uniósł	włócznię.	Wrogi	żołnierz	odepchnął	jego

broń.

Nie.

Kaladin	zablokował	cios,	odsuwając	włócznię	wroga	na	bok,	i	zatrzymał	się	przy

Cennie.	 Było	 tu	 sześciu	 włóczników,	 wszyscy	 w	 brązie.	 Kaladin	 obracał	 się	 szaleńczo między	 nimi.	 Jego	 włócznia	 poruszała	 się	 jakby	 z	 własnej	 woli.	 Podciął	 jednego	 z mężczyzn,	innego	powalił	rzuconym	nożem.

Był	 jak	 woda	 spływająca	 po	 zboczu	 wzgórza,	 zawsze	 w	 ruchu.	 Groty	 włóczni

migotały	 w	 powietrzu	 wokół	 niego,	 świstały	 drzewce.	 Żadna	 go	 nie	 trafiła.	 Był

niepowstrzymany,	 gdy	 czuł	 się	 tak	 jak	 w	 tej	 chwili.	 Kiedy	 miał	 energię,	 broniąc powalonych,	moc,	by	stać	i	chronić	jednego	ze	swoich	ludzi.

Kaladin	opuścił	włócznię	i	przykucnął	z	jedną	nogą	wysuniętą	do	przodu,	a	drugą

z	tyłu,	z	włócznią	pod	pachą.	Pot	spływał	z	jego	czoła,	ochładzał	go	wietrzyk.	Dziwne.

Wcześniej	nie	było	wiatru.

Cała	 szóstka	 wrogich	 włóczników	 nie	 żyła	 lub	 była	 unieruchomiona.	 Kaladin

odetchnął,	po	czym	odwrócił	się,	żeby	zająć	się	raną	Cenna.	Upuścił	włócznię	i	ukląkł.

Rana	nie	była	aż	tak	paskudna,	choć	pewnie	chłopaka	bardzo	bolało.

Wyjmując	 bandaż,	 Kaladin	 obrzucił	 pole	 bitwy	 szybkim	 spojrzeniem.	 W	 pobliżu

wrogi	 żołnierz	 się	 poruszył,	 ale	 był	 tak	 poważnie	 ranny,	 że	 nie	 stanowił	 zagrożenia.

Dallet	 wraz	 z	 resztą	 oddziału	 oczyszczał	 okolicę	 z	 wrogich	 maruderów.	 W	 pewnej odległości	 wrogi	 jasnooki	 wysokiej	 rangi	 gromadził	 niewielką	 grupkę	 żołnierzy	 do kontrataku.	 Nosił	 zbroję	 płytową.	 Rzecz	 jasna,	 nie	 Pancerz	 Odprysku,	 lecz	 srebrzystą stal.	Zamożny	człowiek,	oceniając	po	jego	koniu.

Kaladin	zaraz	powrócił	do	opatrywania	nogi	Cenna	–	choć	kącikiem	oka	pilnował

rannego	wroga.

–	Kaladinie,	panie!	–	powiedział	Cenn,	wskazując	na	żołnierza,	który	się	poruszył.

Ojcze	 Burz!	 Czyżby	 chłopak	 dopiero	 teraz	 go	 zauważył?	 Czy	 jego	 własne	 zmysły były	kiedyś	tak	stępione,	jak	tego	chłopca?

Dallet	 odepchnął	 rannego	 wroga.	 Reszta	 oddziału	 dotarła	 na	 miejsce	 i	 otoczyła Kaladina,	 Dalleta	 i	 Cenna	 kręgiem.	 Dowódca	 skończył	 opatrywać	 ranę,	 wstał	 i	 uniósł

włócznię	do	ramienia.

Dallet	oddał	mu	noże.

–	Zmartwiłeś	mnie,	panie.	Kiedy	tak	odbiegłeś.

–	Wiedziałem,	że	ruszycie	za	mną	–	odparł	Kaladin.	–	Podnieście	czerwoną	flagę.

Cyn,	 Korater,	 wracacie	 z	 chłopakiem.	 Dallet,	 zostań	 tutaj.	 Szeregi	 Amarama

wybrzuszają	się	w	tamtą	stronę.	Wkrótce	będziemy	bezpieczni.

–	A	ty,	panie?	–	spytał	Dallet.

W	 pewnej	 odległości	 jasnookiemu	 nie	 udało	 się	 zebrać	 wystarczająco	 wielu

żołnierzy.	Był	odsłonięty,	jak	kamień	pośród	strumienia,	który	wysechł.

–	Odpryskowy	–	powiedział	Cenn.

Dallet	prychnął.

–	 Nie,	 Ojcu	 Burz	 niech	 będą	 dzięki.	 Jedynie	 jasnooki	 oficer.	 Odpryskowi	 są	 zbyt cenni,	by	marnować	ich	na	niewielkie	graniczne	konflikty.

Kaladin	zacisnął	zęby,	przyglądając	się	temu	jasnookiemu	wojownikowi.	Za	jakże

potężnego	 się	 uważał,	 kiedy	 siedział	 na	 swoim	 cennym	 koniu,	 chroniony	 przed włócznikami	 przez	 swój	 wspaniały	 pancerz	 i	 wysokiego	 wierzchowca.	 Zamachnął	 się maczugą,	zabijając	tych,	którzy	go	otaczali.

Do	 tych	 potyczek	 doprowadzali	 tacy	 jak	 on,	 chciwi	 pomniejsi	 jasnoocy,	 którzy próbowali	 kraść	 ziemię,	 kiedy	 lepsi	 od	 nich	 byli	 nieobecni,	 walcząc	 z	 Parshendimi.

Tacy	 jak	 on	 odnosili	 znacznie	 mniejsze	 straty	 niż	 włócznicy,	 dlatego	 też	 życie	 tych, którymi	dowodzili,	stawało	się	tanim	towarem.

Przez	 te	 ostatnie	 lata	 coraz	 częściej	 każdy	 z	 tych	 pomniejszych	 jasnookich	 w oczach	 Kaladina	 symbolizował	 Roshone’a.	 Jedynie	 Amaram	 się	 wyróżniał.	 Amaram, który	 tak	 dobrze	 potraktował	 ojca	 Kaladina,	 obiecując	 mu	 zapewnienie bezpieczeństwa	 Tienowi.	 Amaram,	 który	 zawsze	 odzywał	 się	 z	 szacunkiem,	 nawet	 do zwyczajnych	włóczników.	Był	jak	Dalinar	i	Sadeas.	Nie	jak	ten	motłoch.

Oczywiście,	Amaramowi	nie	udało	się	ochronić	Tiena.	Ale	Kaladinowi	też	nie.

–	Panie?	–	odezwał	się	z	wahaniem	Dallet.

–	 Pododdział	 drugi	 i	 trzeci,	 kleszcze	 –	 powiedział	 Kaladin	 zimno,	 wskazując	 na wrogiego	jasnookiego.	–	Zdejmujemy	oświeconego	z	jego	tronu.

–	Jesteś	pewien,	że	to	rozsądne,	panie?	–	odezwał	się	Dallet.	–	Mamy	rannych.

Kaladin	odwrócił	się	w	stronę	sierżanta.

–	To	jeden	z	oficerów	Hallawa.	To	może	być	on.

–	Nie	wiemy	tego,	panie.

–	 Tak	 czy	 inaczej,	 jest	 dowódcą	 batalionu.	 Jeśli	 zabijemy	 oficera	 o	 tak	 wysokiej randze,	wszyscy	z	pewnością	znajdziemy	się	w	kolejnej	grupie	wysłanej	na	Strzaskane Równiny.	 Bierzemy	 go.	 –	 Jego	 oczy	 zamgliły	 się.	 –	 Wyobraź	 to	 sobie,	 Dallecie.

Prawdziwi	 żołnierze.	 Obóz	 wojskowy	 pełen	 dyscypliny	 i	 uczciwi	 jasnoocy.	 Miejsce,	 w którym	nasza	walka	będzie	miała	sens.

Dallet	 westchnął,	 lecz	 pokiwał	 głową.	 Na	 machnięcie	 Kaladina	 dwa	 pododdziały dołączyły	 do	 niego,	 równie	 pełne	 zapału.	 Czy	 sami	 z	 siebie	 nienawidzili	 tych skłóconych	jasnookich,	czy	też	zarazili	się	od	Kaladina?

Oświecony	był	zadziwiająco	łatwy	do	zabicia.	Cały	ich	problem	–	właściwie	co	do

jednego	 –	 polegał	 na	 tym,	 że	 nie	 doceniali	 ciemnookich.	 Być	 może	 ten	 miał	 do	 tego prawo.	Ilu	zabił	przez	te	lata?

Pododdział	 trzeci	 odciągnął	 straż	 honorową.	 Pododdział	 drugi	 odwracał	 uwagę

jasnookiego.	 Tamten	 nie	 zauważył	 Kaladina	 zbliżającego	 się	 z	 trzeciej	 strony.

Mężczyzna	 upadł	 z	 nożem	 wbitym	 w	 oko	 –	 jego	 twarz	 nie	 była	 chroniona.	 Wrzasnął, kiedy	 wciąż	 żywy	 padł	 na	 ziemię.	 Kaladin	 wbił	 włócznię	 w	 twarz	 powalonego, uderzając	trzy	razy.	Koń	w	tym	czasie	pogalopował	w	dal.

Straż	 honorowa	 mężczyzny	 spanikowała	 i	 uciekła,	 by	 dołączyć	 do	 reszty	 armii.

Kaladin	 dał	 znak	 dwóm	 pododdziałom,	 uderzając	 włócznią	 w	 tarczę.	 Dał	 im	 sygnał

„utrzymać	 pozycję”.	 Rozproszyli	 się,	 a	 niski	 Toorim	 –	 którego	 Kaladin	 uratował	 z innego	 oddziału	 –	 poruszał	 się,	 jakby	 chciał	 potwierdzić,	 że	 jasnooki	 nie	 żyje.	 W

rzeczywistości	skrycie	szukał	kul.

Okradanie	trupów	było	ściśle	zakazane,	ale	Kaladin	doszedł	do	wniosku,	że	jeśli

Amaram	 chciał	 zdobywać	 łupy,	 to	 mógłby,	 na	 burzę,	 sam	 zabijać	 wrogów.	 Kaladin szanował	arcymarszałka	bardziej	niż	większość	–	a	właściwie	wszystkich	pozostałych –	jasnookich.	Ale	łapówki	kosztowały.

Toorim	podszedł	do	niego.

–	Nic,	panie.	Albo	nie	zabrał	na	pole	bitwy	żadnych	kul,	albo	ukrył	je	gdzieś	pod

tym	napierśnikiem.

Kaladin	skinął	mu	głową	i	rozejrzał	się	po	polu	bitwy.	Siły	Amarama	odzyskiwały pole	 i	 wkrótce	 miały	 zwyciężyć.	 W	 rzeczy	 samej,	 dowódca	 najprawdopodobniej prowadził	 właśnie	 bezpośrednie	 natarcie	 na	 wroga.	 Zazwyczaj	 pojawiał	 się	 na	 polu bitwy	pod	koniec.

Kaladin	 otarł	 brew.	 Powinien	 posłać	 po	 Norby’ego,	 ich	 jasnookiego	 kapitana,	 by potwierdził,	co	udało	im	się	zrobić.	Najpierw	jednak	potrzebował	uzdrowicieli…

–	Panie!	–	odezwał	się	nagle	Toorim.

Kaladin	spojrzał	na	szeregi	wroga.

–	Ojcze	Burz!	–	wykrzyknął	Toorim.	–	Panie!

Jego	towarzysz	nie	spoglądał	na	szeregi	wroga.	Kaladin	obrócił	się,	spoglądając	z

powrotem	 na	 swoich.	 Tam	 –	 przejeżdżając	 wśród	 żołnierzy,	 na	 koniu	 barwy	 samej śmierci	–	ukazała	się	niemożliwość.

Mężczyzna	miał	na	sobie	błyszczący	złocisty	pancerz.	Doskonały	złocisty	pancerz,

jakby	 to	 właśnie	 jego	 próbowała	 naśladować	 każda	 inna	 zbroja.	 Każdy	 fragment pasował	idealnie,	nie	było	otworów	ukazujących	paski	czy	skórę.	Sprawiał,	że	jeździec wydawał	 się	 ogromny,	 potężny.	 Niczym	 bóg	 niosący	 majestatyczne	 ostrze,	 które wydawało	 się	 zbyt	 wielkie,	 by	 dało	 się	 je	 unieść.	 Było	 grawerowane	 i	 miało stylizowany	kształt	płomienia.

∗	∗	∗

–	Ojcze	Burz…	–	wydyszał	Kaladin.

Odpryskowy	 przebił	 się	 przez	 szeregi	 Amarama.	 Przejeżdżał	 przez	 nich,	 po

drodze	 zabijając	 żołnierzy.	 Przez	 krótką	 chwilę	 umysł	 Kaladina	 nie	 chciał	 przyjąć	 do wiadomości,	 że	 ta	 istota	 –	 to	 piękne	 bóstwo	 –	 mogła	 być	 wrogiem.	 Fakt,	 że Odpryskowy	wyłonił	się	z	ich	strony,	jeszcze	podtrzymywał	tę	iluzję.

Zmieszanie	Kaladina	trwało	do	chwili,	kiedy	Odpryskowy	stratował	Cenna,	a	jego

Ostrze	Odprysku	opadło	i	jednym	pociągnięciem	przecięło	głowę	Dalleta.

–	Nie!	–	wrzasnął	Kaladin.	–	Nie!

Ciało	Dalleta	padło	na	ziemię,	jego	oczy	wyglądały,	jakby	płonęły,	popłynął	z	nich

dym.	 Odpryskowy	 przeciął	 Cyna	 i	 stratował	 Lyndela	 zanim	 ruszył	 dalej.	 Zrobił	 to wszystko	 z	 nonszalancją,	 jak	 kobieta	 zatrzymująca	 się	 na	 chwilę,	 by	 zetrzeć	 plamę	 z blatu	stołu.

–	 NIE!	 –	 ryknął	 Kaladin	 i	 rzucił	 się	 w	 stronę	 powalonych	 członków	 swojego oddziału.

Nikogo	nie	stracił	w	tej	bitwie!	Miał	ochronić	ich	wszystkich!

Padł	 na	 kolana	 przed	 Dalletem,	 upuścił	 włócznię.	 Ale	 nie	 czuł	 bicia	 serca,	 a	 te wypalone	oczy…	Nie	żył.	Kaladin	czuł,	jak	przytłacza	go	smutek.

Nie!	 –	 powiedziała	 ta	 część	 umysłu,	 którą	 wyszkolił	 ojciec.	 Uratuj	 tych,	 których możesz	uratować!

Odwrócił	się	do	Cenna.	Chłopiec	dostał	kopytem	w	pierś,	zmiażdżyło	jego	mostek

i	żebra.	Wywrócił	oczami	i	z	sapaniem	usiłował	złapać	oddech.	Kaladin	wyjął	bandaż.

Zawahał	się,	patrząc	na	tkaninę.	Bandaż?	By	wyleczyć	zmiażdżoną	klatkę	piersiową?

Cenn	przestał	sapać.	Przeszedł	go	dreszcz.

–	 On	 patrzy!	 –	 wysyczał	 chłopiec.	 –	 Czarny	 muzykant	 w	 nocy.	 Trzyma	 nas	 na swojej	dłoni…	grając	melodię,	której	nie	słyszy	żaden	człowiek!

Oczy	Cenna	zaszkliły	się.	Przestał	oddychać.

Twarz	 Lyndela	 została	 zmiażdżona.	 Oczy	 Cyna	 dymiły,	 on	 również	 nie	 oddychał.

Wstrząśnięty	 Kaladin	 klęczał	 w	 krwi	 Cenna,	 a	 wokół	 niego	 ustawiły	 się	 dwa

pododdziały	wraz	z	Toorimem.	Wszyscy	wydawali	się	równie	wstrząśnięci.

To	niemożliwe.	Ja…	Ja…

Krzyki.

Kaladin	 podniósł	 wzrok.	 Zielono-bordowy	 sztandar	 Amarama	 wznosił	 się	 na

południe	od	nich.	Odpryskowy	przejechał	przez	oddział	Kaladina,	kierując	się	w	stronę sztandaru.	Włócznicy	rozproszyli	się	z	krzykiem,	uciekając	przed	Odpryskowym.

Kaladina	wypełnił	gniew.

–	Panie?	–	spytał	Toorim.

Kaladin	podniósł	włócznię	i	wstał.	Jego	kolana	pokrywała	krew	Cenna.	Żołnierze

patrzyli	 na	 niego,	 niepewni,	 zmartwieni.	 Stali	 nieruchomo	 pośrodku	 chaosu	 –	 na	 ile Kaladin	 mógł	 ocenić,	 oni	 jako	 jedyni	 nie	 uciekali.	 Odpryskowy	 zmienił	 ich	 szeregi	 w papkę.

Kaladin	 uniósł	 włócznię	 w	 powietrze	 i	 zaczął	 biec.	 Jego	 ludzie	 wydali	 okrzyk wojenny	i	ustawili	się	za	nim	w	szyku,	biegnąc	przez	skalisty	płaskowyż.	Włócznicy	w mundurach	obu	stron	uciekali	im	z	drogi,	rzucając	włócznie	i	tarcze.

Kaladin	 przyśpieszył.	 Oddział	 z	 trudem	 dotrzymywał	 mu	 kroku.	 Tuż	 przed	 nim	 –

przed	 samym	 Odpryskowym	 –	 zielona	 grupka	 rozpadła	 się	 i	 uciekła.	 Straż	 honorowa Amarama.	 Na	 widok	 Odpryskowego	 porzucili	 swojego	 pana.	 Dowódca	 był	 samotną postacią	na	stającym	dęba	koniu.	Nosił	srebrzystą	zbroję	płytową,	która	wydawała	się tak	zwyczajna	w	porównaniu	z	Pancerzem	Odprysku.

Oddział	Kaladina	nacierał	naprzeciwko	całej	armii,	klin	żołnierzy	kierujący	się	w

niewłaściwą	 stronę.	 Byli	 jedynymi,	 którzy	 kierowali	 się	 w	 niewłaściwą	 stronę.

Niektórzy	 z	 uciekających	 zatrzymywali	 się	 na	 jego	 widok,	 ale	 żaden	 się	 do	 nich	 nie przyłączył.

Przed	nim	Odpryskowy	przejechał	obok	Amarama.	Machnąwszy	Ostrzem,	przeciął

kark	 wierzchowca	 arcymarszałka.	 Oczy	 konia	 wypaliły	 się	 i	 z	 szarpnięciem	 padł	 na ziemię,	z	Amaramem	wciąż	w	siodle.

Odpryskowy	 zatoczył	 ciaśniejszy	 krąg	 swoim	 rumakiem,	 po	 czym	 w	 biegu

zeskoczył	 z	 siodła.	 Ze	 zgrzytem	 uderzył	 w	 ziemię,	 jakimś	 sposobem	 zachowując	 przy tym	równowagę.

Kaladin	 jeszcze	 przyśpieszył.	 Biegł,	 żeby	 się	 zemścić,	 czy	 też	 próbował	 ochronić swojego	 arcymarszałka?	 Jedynego	 jasnookiego,	 który	 kiedykolwiek	 okazał	 mu	 choć odrobinę	człowieczeństwa?	Czy	to	miało	znaczenie?

Amaram	 szarpał	 się	 w	 swojej	 masywnej	 zbroi,	 jego	 nogę	 przygniatało	 końskie

truchło.

Odpryskowy	uniósł	Ostrze	w	obu	rękach,	by	go	dobić.

Atakując	 Odpryskowego	 od	 tyłu,	 Kaladin	 wrzasnął	 i	 zamachnął	 się	 drzewcem

włóczni,	 wykorzystując	 całą	 swoją	 siłę	 i	 pęd	 do	 zadania	 ciosu.	 Drzewce	 roztrzaskało się	o	nogę	Odpryskowego,	siejąc	drzazgami.

Siła	uderzenia	sprawiła,	że	Kaladin	przewrócił	się	na	ziemię.	W	drżących	rękach

wciąż	 trzymał	 złamaną	 włócznię.	 Odpryskowy	 potknął	 się	 i	 opuścił	 Ostrze.	 Odwrócił

osłoniętą	 twarz	 w	 stronę	 Kaladina,	 a	 jego	 postawa	 świadczyła	 o	 całkowitym

zaskoczeniu.

Dwudziestu	 pozostałych	 członków	 oddziału	 Kaladina	 przybyło	 uderzenie	 serca później	 i	 ruszyło	 do	 ataku.	 Kaladin	 podniósł	 się	 i	 ruszył	 po	 włócznię	 jednego	 z zabitych	żołnierzy.	Wyjął	z	pochwy	nóż,	odrzucił	złamaną	włócznię,	pochwycił	nową	z ziemi	i	obrócił	się.	Jego	ludzie	atakowali	tak,	jak	ich	uczył.	Ruszyli	na	wroga	z	trzech różnych	 stron,	 wbijając	 włócznie	 w	 spojenia	 Pancerza.	 Odpryskowy	 rozejrzał	 się	 tak, jak	 człowiek	 mógłby	 patrzeć	 na	 gromadkę	 szczeniaków,	 która	 go	 obszczekuje.	 Ani jeden	z	ciosów	nie	przebił	jego	pancerza.	Potrząsnął	głową.

I	uderzył.

Ostrze	 Odprysku	 zatoczyło	 szeroki	 łuk,	 zadając	 serię	 zabójczych	 ciosów,

przecinając	dziesięciu	z	jego	włóczników.

Kaladin	 stał	 jak	 sparaliżowany,	 kiedy	 Toorim,	 Acis,	 Hamel	 i	 siedmiu	 pozostałych padli	na	ziemię	z	płonącymi	oczyma,	a	ich	włócznie	i	pancerze	zostały	gładko	rozcięte.

Pozostali	cofnęli	się	w	przerażeniu.

Odpryskowy	 znów	 zaatakował,	 zabijając	 Rakshę,	 Navara	 i	 czterech	 innych.

Kaladin	 się	 gapił.	 Jego	 ludzie	 –	 jego	 przyjaciele	 –	 zabici,	 ot	 tak.	 Ostatnia	 czwórka cofnęła	się,	Hab	potknął	się	o	trupa	Toorima	i	upadł	na	ziemię,	upuszczając	włócznię.

Odpryskowy	ich	zignorował	i	znów	podszedł	do	przygniecionego	Amarama.

Nie,	pomyślał	Kaladin.	Nie,	nie,	NIE!	Coś	popychało	go	naprzód,	wbrew	wszelkiej

logice,	wbrew	zdrowemu	rozsądkowi.	Czuł	mdłości,	cierpienie,	wściekłość.

Zagłębienie,	 w	 którym	 walczyli,	 było	 poza	 nimi	 puste.	 Rozsądni	 włócznicy

uciekli.	 Pozostali	 czterej	 z	 jego	 ludzi	 wspięli	 się	 na	 pobliską	 grań,	 ale	 nie	 uciekali.

Wołali	go.

–	Kaladinie!	–	wrzasnął	Reesh.	–	Kaladinie,	nie!

Kaladin	 odpowiedział	 krzykiem.	 Odpryskowy	 zobaczył	 go	 i	 obrócił	 się	 –

niewiarygodnie	 szybko	 –	 zadając	 cios.	 Kaladin	 uchylił	 się	 i	 wbił	 drzewce	 włóczni	 w kolano	przeciwnika.

Odbiło	 się.	 Kaladin	 zaklął	 i	 rzucił	 się	 do	 tyłu,	 gdy	 Ostrze	 przecięło	 przed	 nim powietrze.	 Zadał	 mistrzowskie	 pchnięcie	 w	 szyję	 wroga.	 Obojczyk	 pancerza powstrzymał	cios.	Włócznia	Kaladina	ledwie	zadrapała	farbę.

Odpryskowy	 zwrócił	 się	 w	 jego	 stronę,	 trzymając	 Ostrze	 w	 obu	 rękach.	 Kaladin przebiegł	 obok	 niego,	 tuż	 poza	 zasięg	 niewiarygodnego	 miecza.	 Amaram	 w	 końcu	 się oswobodził	 i	 odczołgiwał	 się,	 ciągnąc	 za	 sobą	 nogę	 –	 liczne	 złamania,	 sądząc	 po	 jej wyglądzie.

Kaladin	zatrzymał	się	gwałtownie,	obrócił	i	spojrzał	na	Odpryskowego.	Ta	istota

nie	 była	 bogiem.	 Była	 wszystkim,	 co	 przedstawiali	 sobą	 jasnoocy.	 Możliwość

bezkarnego	zabijania	ludzi	takich	jak	Kaladin.

Każdy	 pancerz	 miał	 słaby	 punkt.	 Każdy	 człowiek	 miał	 skazę.	 Kaladinowi

wydawało	się,	że	widzi	oczy	mężczyzny	przez	szczelinę	wzrokową.	Ten	otwór	był	dość

szeroki,	by	wszedł	w	niego	sztylet,	ale	rzut	musiałby	być	idealny.	Musiałby	znaleźć	się blisko.	Zabójczo	blisko.

Znów	 rzucił	 się	 naprzód.	 Odpryskowy	 zamachnął	 się	 Ostrzem,	 kreśląc	 nim	 ten

sam	szeroki	łuk,	którym	wcześniej	zabił	tak	wielu	ludzi	Kaladina.	Kaladin	rzucił	się	na ziemię,	 padł	 na	 kolana	 i	 wygiął	 plecy	 do	 tyłu.	 Ostrze	 Odprysku	 błysnęło	 nad	 nim, odcinając	czubek	włóczni,	który	wyleciał	w	powietrze,	koziołkując.

Kaladin	 z	 wysiłkiem	 zerwał	 się	 na	 równe	 nogi.	 Poderwał	 rękę	 i	 rzucił	 nożem	 w

stronę	 oczu	 patrzących	 na	 niego	 zza	 nieprzeniknionego	 pancerza.	 Sztylet	 trafił	 w przyłbicę	pod	niewłaściwym	kątem	i	odbił	się	od	krawędzi	wizjera.

Odpryskowy	zaklął	i	znów	zamachnął	się	Ostrzem.

Kaladin	 wylądował	 na	 ziemi,	 pęd	 wciąż	 popychał	 go	 naprzód.	 Coś	 błysnęło	 w

powietrzu	obok	niego,	spadając	w	stronę	kamieni.

Grot	włóczni.

Kaladin	 krzyknął	 wyzywająco,	 zawirował	 i	 chwycił	 grot	 w	 powietrzu.	 Spadał

czubkiem	 do	 dołu,	 a	 on	 chwycił	 go	 za	 cztery	 cale	 drzewca,	 które	 pozostały,	 złapał	 go tak,	że	kciukiem	dotykał	przeciętego	drewna,	a	ostry	czubek	wystawał	poza	jego	dłoń.

Odpryskowy	zatoczył	krąg	mieczem	w	chwili,	kiedy	Kaladin	zatrzymał	się	gwałtownie

i	 wyrzucił	 dłoń	 w	 bok,	 wbijając	 grot	 włóczni	 prosto	 w	 szczelinę	 wzrokową

Odpryskowego.

Wszystko	znieruchomiało.

Kaladin	 stał	 z	 wyciągniętą	 ręką,	 Odpryskowy	 był	 na	 prawo	 od	 niego.	 Amaram

wpełzł	 już	 na	 połowę	 zbocza	 płytkiego	 zagłębienia.	 Towarzysze	 Kaladina	 stali	 na krawędzi,	gapiąc	się.	On	sam	dyszał	ciężko,	wciąż	ściskając	drzewce	włóczni,	unosząc dłoń	przed	twarzą	Odpryskowego.

Tamten	 poleciał	 do	 tyłu	 i	 z	 łoskotem	 padł	 na	 ziemię.	 Ostrze	 wysunęło	 się	 z	 jego palców,	uderzyło	w	ziemię	pod	kątem	i	zagłębiło	się	w	skale.

Kaladin	odszedł	niepewnym	krokiem.	Czuł	się	wyczerpany.	Oszołomiony.	Otępiały.

Jego	 ludzie	 pośpieszyli	 w	 jego	 stronę	 i	 zatrzymali	 się,	 patrząc	 na	 powalonego mężczyznę.	Byli	zadziwieni,	nawet	odrobinę	poruszeni.

–	Czy	on	nie	żyje?	–	spytał	cicho	Alabet.

–	Tak	–	powiedział	ktoś	z	boku.

Kaladin	odwrócił	się.	Amaram	wciąż	leżał	na	ziemi,	ale	zdjął	hełm,	a	jego	ciemne

włosy	i	broda	były	śliskie	od	potu.

–	 Gdyby	 wciąż	 żył,	 Ostrze	 by	 zniknęło.	 Pancerz	 z	 niego	 spada.	 Nie	 żyje.	 Krwi przodków	moich…	zabiłeś	Odpryskowego!

Co	 dziwne,	 Kaladin	 nie	 czuł	 się	 zaskoczony.	 Jedynie	 wyczerpany.	 Rozejrzał	 się, spoglądając	na	trupy	ludzi,	którzy	byli	jego	najbliższymi	przyjaciółmi.

–	Weź	je,	Kaladinie	–	powiedział	Coreb.

Kaladin	odwrócił	się	i	spojrzał	na	Ostrze	Odprysku,	które	wbiło	się	pod	kątem	w

kamień,	rękojeścią	zwrócone	w	stronę	nieba.

–	 Weź	 je	 –	 powtórzył	 Coreb.	 –	 Jest	 twoje.	 Ojcze	 Burz,	 Kaladinie.	 Jesteś

Odpryskowym!

Oszołomiony	Kaladin	zrobił	krok	naprzód	i	uniósł	dłoń	w	stronę	rękojeści	Ostrza.

Zawahał	się	cal	od	niej.

Wszystko	wydawało	się	niewłaściwe.

Gdyby	wziął	to	Ostrze,	stałby	się	jednym	z	nich.	Jeśli	opowieści	mówiły	prawdę,

nawet	 jego	 oczy	 by	 się	 zmieniły.	 Choć	 Ostrze	 błyszczało	 w	 słońcu,	 bez	 śladu morderstw,	 których	 nim	 dokonano,	 przez	 chwilę	 wydawało	 mu	 się	 czerwone.

Splamione	krwią	Dalleta.	Toorima.	Krwią	mężczyzn,	którzy	jeszcze	przed	chwilą	żyli.

To	 był	 skarb.	 Ludzie	 oddawali	 całe	 królestwa	 za	 Ostrza	 Odprysku.	 Garstka

ciemnookich,	którzy	je	zdobyli,	uzyskała	nieśmiertelność	w	pieśniach	i	opowieściach.

Ale	 na	 myśl	 o	 dotknięciu	 Ostrza	 zrobiło	 mu	 się	 niedobrze.	 Przedstawiało	 sobą

wszystko,	co	znienawidził	w	jasnookich,	i	właśnie	wymordowało	ludzi,	którzy	byli	dla niego	ważni.	Nie	mógł	stać	się	legendą	z	takiego	powodu.	Patrzył	na	swoje	odbicie	w bezlitosnym	metalu	Ostrza,	po	czym	opuścił	dłoń	i	odwrócił	się.

–	Jest	twoje,	Corebie	–	powiedział	Kaladin.	–	Oddaję	ci	je.

–	Co?!	–	spytał	Coreb.

Przed	 nimi	 straż	 honorowa	 Amarama	 w	 końcu	 powróciła,	 ostrożnie	 wyglądając

zza	krawędzi	zagłębienia.	Wydawali	się	zawstydzeni.

–	Co	ty	wyprawiasz?	–	spytał	Amaram,	gdy	Kaladin	go	mijał.	–	Co…	Nie	weźmiesz

Ostrza?

–	Nie	chcę	go	–	odparł	cicho	Kaladin.	–	Oddaję	je	swoim	ludziom.

Kaladin	 odszedł.	 Kiedy	 wspiął	 się	 po	 zboczach	 niecki	 i	 przepchnął	 przez	 straż honorową,	na	policzkach	miał	łzy.

Samotnie	powrócił	do	obozu.



Zabierają	światło,	gdziekolwiek	się	czają.	Skóra,	która	jest	spalona.

Cormshen,	strona	104.

Shallan	 siedziała	 w	 ciszy,	 oparta	 na	 poduszkach	 w	 sterylnym,	 przykrytym	 białą pościelą	 łóżku	 w	 jednym	 z	 kharbranckich	 szpitali.	 Rękę	 miała	 owiniętą wyprasowanym	 bandażem,	 przed	 sobą	 trzymała	 deskę	 kreślarską.	 Pielęgniarki niechętnie	pozwoliły	jej	rysować,	jak	długo	nie	będzie	„się	obciążać”.

Ręka	 ją	 bolała	 –	 zraniła	 się	 głębiej	 niż	 zamierzała.	 Liczyła,	 że	 uda,	 że	 ta	 rana powstała	 w	 wyniku	 rozbicia	 dzbanka,	 nie	 była	 dość	 przewidująca,	 by	 uświadomić sobie,	 jak	 bardzo	 to	 będzie	 przypominać	 próbę	 samobójczą.	 Choć	 upierała	 się,	 że	 po prostu	 spadła	 z	 łóżka,	 widziała,	 że	 pielęgniarki	 i	 żarliwcy	 tego	 nie	 przyjmują.	 Nie mogła	mieć	do	nich	pretensji.

Rezultat	był	zawstydzający,	ale	przynajmniej	nikt	nie	uznał,	że	Dusznikowała,	by

stworzyć	krew.	Zażenowanie	było	dobrą	ceną	za	uniknięcie	podejrzeń.

Rysowała	dalej.	Była	w	wielkiej	sali	w	kharbranckim	szpitalu,	wzdłuż	ścian	stały

łóżka.	 Poza	 zwyczajowymi	 przykrościami,	 dwa	 dni	 w	 szpitalu	 przebiegły	 całkiem nieźle.	Miała	dużo	czasu,	by	myśleć	o	tym	najdziwniejszym	z	popołudni,	gdy	widziała duchy,	przeobraziła	szkło	w	krew	i	usłyszała,	że	żarliwiec	pragnie	opuścić	swój	zakon, by	z	nią	być.

Wykonała	 kilka	 rysunków	 tej	 szpitalnej	 sali.	 Istoty	 pojawiały	 się	 w	 jej	 szkicach, trzymając	się	w	kątach	pomieszczenia.	Ich	obecność	utrudniała	jej	sen,	ale	powoli	się do	nich	przyzwyczajała.

Powietrze	pachniało	mydłem	i	olejkiem	listerowym	–	regularnie	ją	kąpano,	a	rękę

przemywano	 środkiem	 odkażającym,	 by	 odpędził	 zgniłospreny.	 Połowę	 łóżek

zajmowały	 chore	 kobiety,	 były	 też	 tkaninowe	 parawany	 na	 kółkach,	 rozciągnięte	 na drewnianych	ramach,	którymi	można	było	otoczyć	łóżko	dla	zapewnienia	prywatności.

Shallan	miała	na	sobie	prostą	białą	koszulę,	wiązaną	z	przodu,	z	przedłużonym	lewym

rękawem,	który	dało	się	zawiązać,	by	ochronić	jej	bezpieczną	dłoń.

Przeniosła	 bezpieczną	 sakiewkę	 do	 koszuli,	 zapięła	 ją	 we	 wnętrzu	 lewego

rękawa.	Nikt	do	niej	nie	zajrzał.	Kiedy	ją	kąpano,	dostawała	ją	z	powrotem	bez	słowa, mimo	 jej	 niezwykłego	 ciężaru.	 Do	 kobiecej	 bezpiecznej	 sakiewki	 się	 nie	 zaglądało.

Mimo	to	trzymała	ją	przy	sobie,	kiedy	tylko	mogła.

W	szpitalu	zaspokajano	wszystkie	jej	potrzeby,	ale	nie	mogła	wyjść.	Przypominało

jej	 to	 pobyt	 w	 domu,	 w	 posiadłości	 ojca.	 Co	 przerażało	 ją	 niemal	 tak	 bardzo	 jak symbologłowi.	 Posmakowała	 niezależności	 i	 nie	 chciała	 powrócić	 do	 tego,	 czym	 była wcześniej.	Rozpieszczana,	rozpuszczana,	pokazywana.

Niestety,	 wydawało	 się	 mało	 prawdopodobne,	 by	 powróciła	 do	 nauki	 z	 Jasnah.

Rzekoma	 próba	 samobójcza	 była	 doskonałym	 powodem,	 by	 wróciła	 do	 domu.	 Musiała odejść.	 Gdyby	 została,	 odesławszy	 Dusznik,	 byłoby	 to	 samolubne,	 gdyż	 miała możliwość	 wyjechać	 bez	 wzbudzania	 podejrzeń.	 Poza	 tym	 użyła	 Dusznika.	 Mogła wykorzystać	długą	podróż	do	domu,	by	zorientować	się,	jak	to	zrobiła,	a	po	powrocie

pomóc	rodzinie.

Westchnęła	 i	 zaznaczywszy	 kilka	 cieni,	 dokończyła	 rysunek.	 Był	 to	 obraz	 tego dziwnego	miejsca,	do	którego	trafiła.	Odległy	horyzont	z	silnym,	lecz	zimnym	słońcem.

Na	górze	chmury	biegnące	w	jego	stronę,	na	dole	niekończący	się	ocean,	które	razem

robiły	 wrażenie,	 jakby	 słońce	 znajdowało	 się	 na	 końcu	 długiego	 tunelu.	 Ponad oceanem	unosiły	się	setki	płomieni,	morze	świateł	nad	morzem	szklanych	paciorków.

Podniosła	rysunek	i	spojrzała	na	szkic	poniżej.	Przedstawiał	ją,	skuloną	na	łóżku,

otoczoną	 przez	 dziwne	 stwory.	 Nie	 ważyła	 się	 powiedzieć	 Jasnah,	 co	 widziała,	 gdyż mogłoby	to	zdradzić,	że	Dusznikowała,	a	więc	dopuściła	się	kradzieży.

Następny	rysunek	przedstawiał	ją	leżącą	na	ziemi	w	kałuży	krwi.	Uniosła	wzrok

znad	 szkicownika.	 Odziana	 w	 biel	 żarliwczyni	 siedziała	 przy	 pobliskiej	 ścianie	 i udawała,	 że	 szyje,	 choć	 tak	 naprawdę	 pilnowała	 Shallan	 na	 wypadek,	 gdyby	 znów postanowiła	zrobić	sobie	krzywdę.	Dziewczyna	zacisnęła	wargi.

To	dobra	przykrywka,	powiedziała	sobie.	Zadziałała	doskonale.	Przestań	być	taka

zawstydzona.

Odwróciła	 się	 do	 ostatniego	 z	 rysunków	 tego	 dnia.	 Przedstawiał	 jednego	 z

symbologłowych.	Bez	oczu,	bez	twarzy,	jedynie	ten	poszarpany	obcy	symbol	z	końcami

jak	rżnięty	kryształ.	Musieli	mieć	coś	wspólnego	z	Dusznikowaniem.	Prawda?

Odwiedziłam	inne	miejsce,	pomyślała.	Myślę…	myślę,	że	rozmawiałam	z	duchem

kielicha.	 Czy	 kielich	 mógł	 mieć	 duszę?	 Kiedy	 otworzyła	 sakiewkę,	 by	 sprawdzić Dusznik,	odkryła,	że	kula	otrzymana	od	Kabsala	przestała	świecić.	Przypominała	sobie niewyraźne	wrażenie	światła	i	piękna,	szalejącą	w	jej	wnętrzu	burzę.

Wzięła	 światło	 z	 kuli	 i	 oddała	 je	 kielichowi	 –	 sprenowi	 kielicha	 –	 jako	 łapówkę, by	 się	 przeobraził.	 Czy	 to	 tak	 działało	 Dusznikowanie?	 A	 może	 jedynie	 rozpaczliwie próbowała	znaleźć	związek?

Shallan	 opuściła	 szkicownik,	 kiedy	 do	 sali	 weszli	 goście	 i	 zaczęli	 przechodzić między	 pacjentami.	 Większość	 kobiet	 podniosła	 się,	 widząc	 króla	 Taravangiana, odzianego	 w	 pomarańczowe	 szaty	 i	 emanującego	 aurą	 życzliwości.	 Zatrzymywał	 się przy	 każdym	 łóżku,	 żeby	 porozmawiać.	 Słyszała,	 że	 często	 składał	 takie	 odwiedziny, przynajmniej	raz	w	tygodniu.

W	 końcu	 dotarł	 do	 łóżka	 Shallan.	 Uśmiechnął	 się	 do	 niej	 i	 usiadł,	 kiedy	 jeden	 z jego	towarzyszy	podstawił	mu	tapicerowany	zydel.

–	 I	 młoda	 Shallan	 Davar.	 Z	 dużą	 przykrością	 usłyszałem	 o	 twoim	 wypadku.

Przepraszam,	 że	 nie	 przyszedłem	 wcześniej.	 Zatrzymały	 mnie	 sprawy	 wagi państwowej.

–	Nic	się	nie	stało,	Wasza	Wysokość.

–	 Wcale	 nie	 –	 powiedział.	 –	 Ale	 tak	 musi	 być.	 Wielu	 narzeka,	 że	 tak	 wiele	 czasu spędzam	tutaj.

Shallan	 uśmiechnęła	 się.	 Te	 narzekania	 nie	 były	 szczególnie	 głośne.	 Właściciele ziemscy	 i	 głowy	 rodów,	 którzy	 bawili	 się	 na	 dworze	 w	 politykę,	 cieszyli	 się,	 że	 król spędza	tyle	czasu	poza	pałacem,	ignorując	ich	spiski.

–	Szpital	jest	wspaniały,	Wasza	Wysokość	–	powiedziała.	–	Aż	trudno	uwierzyć,	jak

dobrą	opieką	są	otoczeni	wszyscy	pacjenci.

Uśmiechnął	się	szeroko.

–	 To	 mój	 wielki	 triumf.	 Jasnoocy	 i	 ciemnoocy	 jednako,	 nikt	 nie	 zostaje	 odesłany, ani	 żebrak,	 ani	 dziwka,	 ani	 żeglarz	 z	 dalekich	 krain.	 Wszystkie	 koszty	 pokrywa Palanaeum.	 W	 pewnym	 sensie	 nawet	 najbardziej	 niejasna	 i	 bezużyteczna	 relacja pomaga	uzdrawiać	chorych.

–	Cieszę	się,	że	tu	jestem.

–	 Wątpię	 w	 to,	 dziecko.	 Szpital	 taki	 jak	 ten	 jest	 prawdopodobnie	 jedyną	 rzeczą, na	którą	można	wydać	mnóstwo	pieniędzy	i	cieszyć	się,	gdyby	był	pusty.	To	tragedia, że	musiałaś	zostać	moim	gościem.

–	Chodziło	mi	o	to,	że	wolę	być	chora	tutaj	niż	gdzie	indziej.	Choć	przypuszczam,

że	równie	dobrze	mogłabym	powiedzieć,	że	lepiej	udławić	się	winem	niż	pomyjami.

Roześmiał	się.

–	 Urocza	 jesteś	 –	 powiedział,	 podnosząc	 się.	 –	 Czy	 mogę	 zrobić	 cokolwiek,	 by uczynić	twój	pobyt	przyjemniejszym?

–	Zakończyć	go?

–	 Obawiam	 się,	 że	 na	 to	 nie	 mogę	 pozwolić	 –	 stwierdził,	 a	 jego	 spojrzenie złagodniało.	 –	 Zdaję	 się	 na	 mądrość	 chirurgów	 i	 pielęgniarek.	 Twierdzą,	 że	 wciąż jesteś	w	niebezpieczeństwie.	Musimy	myśleć	o	twoim	zdrowiu.

–	Zatrzymanie	mnie	tutaj	daje	mi	zdrowie	kosztem	dobrego	samopoczucia,	Wasza

Wysokość.

Pokręcił	głową.

–	Nie	możemy	pozwolić,	by	przytrafił	ci	się	kolejny	wypadek.

–	 Ja…	 rozumiem.	 Ale	 przysięgam,	 że	 czuję	 się	 o	 wiele	 lepiej.	 Tamten	 epizod	 był

wynikiem	 przepracowania.	 Teraz,	 kiedy	 się	 rozluźniłam,	 nie	 jestem	 już	 w

niebezpieczeństwie.

–	To	dobrze	–	powiedział.	–	Lecz	i	tak	musimy	cię	zatrzymać	na	kilka	dni.

–	Tak,	Wasza	Wysokość.	Ale	czy	mogłabym	chociaż	przyjmować	gości?

Jak	na	razie	personel	szpitala	utrzymywał,	że	nikt	nie	powinien	jej	przeszkadzać.

–	 Tak…	 widzę,	 że	 to	 mogłoby	 ci	 pomóc.	 Porozmawiam	 z	 żarliwcami	 i	 zasugeruję, żeby	 pozwolili	 ci	 przyjąć	 kilka	 osób.	 –	 Zawahał	 się.	 –	 Kiedy	 poczujesz	 się	 lepiej,	 być może	byłoby	dla	ciebie	najlepiej,	gdybyś	zawiesiła	naukę.

Zrobiła	ponurą	minę,	próbując	nie	czuć	mdłości	na	myśl	o	tej	farsie.

–	 Nie	 chciałabym	 tego	 robić,	 Wasza	 Wysokość.	 Ale	 bardzo	 tęsknię	 za	 rodziną.

Może	powinnam	do	niej	wrócić?

–	 Doskonały	 pomysł.	 Z	 pewnością	 żarliwcy	 będą	 bardziej	 skłonni	 cię	 wypuścić,

jeśli	będą	wiedzieć,	że	wracasz	do	domu.	–	Uśmiechnął	się	życzliwie	i	oparł	dłoń	na	jej ramieniu.	 –	 Na	 tym	 świecie	 czasem	 panuje	 burza.	 Ale	 pamiętaj,	 w	 końcu	 zawsze wychodzi	słońce.

–	Dziękuję,	Wasza	Wysokość.

Król	 odszedł,	 odwiedzając	 kolejne	 pacjentki,	 po	 czym	 porozmawiał	 cicho	 z

żarliwcami.	 Nie	 minęło	 pięć	 minut,	 a	 do	 środka	 wkroczyła	 Jasnah,	 jak	 zawsze wyprostowana.	 Miała	 na	 sobie	 piękną	 suknię,	 ciemnoniebieską	 ze	 złotymi	 haftami.

Gładkie	 czarne	 włosy	 uczesała	 w	 warkocze	 i	 przebiła	 sześcioma	 cienkimi	 złotymi szpilami.	 Jej	 policzki	 zdobił	 róż,	 a	 wargi	 pomalowała	 pomadką.	 Wyróżniała	 się	 w białej	sali	jak	kwiat	na	jałowej	skale.

Szła	 posuwistym	 krokiem	 w	 stronę	 Shallan,	 na	 stopach	 ukrytych	 pod	 fałdami

jedwabnej	spódnicy,	pod	pachą	miała	grubą	księgę.	Żarliwiec	przyniósł	jej	zydel,	a	ona usiadła	w	miejscu,	gdzie	przed	chwilą	stał	król.

Jasnah	patrzyła	na	Shallan	z	twarzą	bez	wyrazu.

–	Powiedziano	mi,	że	moje	nauczanie	jest	wymagające,	być	może	surowe.	To	jeden

z	powodów,	dla	którego	rzadko	biorę	sobie	podopieczne.

–	Przepraszam	za	słabość,	jasności	–	powiedziała	Shallan,	spuszczając	wzrok.

Jasnah	wydawała	się	niezadowolona.

–	 Nie	 zamierzałam	 sugerować,	 że	 to	 twoja	 wina,	 dziecko.	 Próbowałam	 osiągnąć odwrotny	skutek.	Niestety…	nie	jestem	do	tego	przyzwyczajona.

–	Do	przepraszania?

–	Tak.

–	Widzicie	–	powiedziała	Shallan	–	aby	stać	się	mistrzem	przepraszania,	najpierw

trzeba	 robić	 błędy.	 I	 na	 tym	 polega	 wasz	 problem,	 Jasnah.	 Wy	 nie	 umiecie	 ich popełniać.

Wyraz	twarzy	kobiety	złagodniał.

–	Król	wspominał,	że	masz	zamiar	wracać	do	rodziny.

–	Co	takiego?	Kiedy?

–	Kiedy	spotkał	mnie	w	korytarzu	na	zewnątrz	–	powiedziała	–	i	w	końcu	pozwolił

mi,	bym	cię	odwiedziła.

–	Brzmi	to	tak,	jakbyście	tam	po	prostu	czekali.

Jasnah	nie	odpowiedziała.

–	Ale	wasze	badania!

–	Można	prowadzić	je	w	przedsionku	szpitala.	–	Zawahała	się.	–	Ostatnio	miałam

niejakie	problemy	ze	skupieniem.

–	Jasnah!	To	niemal	ludzkie	z	waszej	strony!

Jasnah	 spojrzała	 na	 nią	 z	 dezaprobatą	 i	 Shallan	 skrzywiła	 się,	 natychmiast

żałując	tych	słów.

–	Przepraszam.	Niewiele	się	nauczyłam,	prawda?

–	A	może	jedynie	ćwiczysz	sztukę	przepraszania.	Abyś	nie	była	tak	poruszona	jak

ja,	kiedy	pojawi	się	potrzeba.

–	Jakie	to	sprytne	z	mojej	strony.

–	W	rzeczy	samej.

–	Czy	mogę	już	przestać?	–	spytała	Shallan.	–	Mam	chyba	dosyć	praktyki.

–	 Sądziłabym	 –	 odpowiedziała	 Jasnah	 –	 że	 przeprosiny	 są	 sztuką,	 w	 której

przydałoby	 się	 nam	 więcej	 mistrzów.	 Nie	 traktuj	 mnie	 jak	 autorytet	 w	 tej	 kwestii.

Dumę	 łatwo	 pomylić	 z	 bezbłędnością.	 –	 Pochyliła	 się.	 –	 Przepraszam,	 Shallan	 Davar.

Przepracowałam	 cię	 i	 w	 ten	 sposób	 być	 może	 zrobiłam	 światu	 dużą	 krzywdę,

pozbawiając	go	jednej	z	największych	uczonych	młodego	pokolenia.

Shallan	 zarumieniła	 się,	 znów	 poczuła	 się	 głupia	 i	 winna.	 Spojrzała	 na	 dłoń swojej	 mistrzyni.	 Jasnah	 nosiła	 czarną	 rękawiczkę,	 która	 ukrywała	 imitację.	 Shallan zacisnęła	palce	bezpiecznej	dłoni	na	sakiewce,	w	której	znajdował	się	Dusznik.	Gdyby tylko	Jasnah	wiedziała.

Kobieta	wyjęła	księgę	spod	pachy	i	postawiła	ją	na	łóżku	obok	Shallan.

–	To	dla	ciebie.

Shallan	ją	podniosła.	Otworzyła	na	pierwszej	stronie,	ale	ta	była	pusta.	Następna

też,	podobnie	jak	wszystkie	pozostałe.	Zmarszczyła	czoło	i	spojrzała	na	Jasnah.

–	Nazywa	się	to	„Księgą	niekończących	się	kart”	–	powiedziała	Jasnah.

–	 Hm,	 jestem	 niemal	 całkowicie	 pewna,	 że	 się	 nie	 niekończy,	 jasności.	 –

Przerzuciła	strony	i	przytrzymała	ostatnią	kartkę.

Jasnah	uśmiechnęła	się.

–	To	metafora,	Shallan.	Wiele	lat	temu	ktoś	bardzo	mi	drogi	podjął	niemal	udaną

próbę	nawrócenia	mnie	na	vorinizm.	Wykorzystał	tę	właśnie	metodę.

Dziewczyna	przechyliła	głowę.

–	 Szukasz	 prawdy	 –	 powiedziała	 Jasnah	 –	 ale	 trzymasz	 się	 też	 swojej	 wiary.	 To godne	podziwu.	Odszukaj	Krąg	Szczerości.	To	najmniejszy	z	kręgów	wyznawców,	a	ta księga	jest	ich	przewodnikiem.

–	Z	pustymi	kartami?

–	 W	 rzeczy	 samej.	 Oddają	 cześć	 Wszechmocnemu,	 ale	 kierują	 się	 przekonaniem, że	zawsze	jest	więcej	możliwych	odpowiedzi.	Księgi	nie	da	się	zapełnić,	gdyż	zawsze pozostaje	 coś,	 czego	 można	 się	 nauczyć.	 Ten	 krąg	 wyznawców	 jest	 miejscem,	 gdzie nikogo	 nie	 karze	 się	 za	 pytania,	 nawet	 te	 kwestionujące	 podstawowe	 zasady vorinizmu.	 –	 Pokręciła	 głową.	 –	 Nie	 umiem	 wyjaśnić	 ich	 podejścia.	 Powinnaś	 znaleźć ich	w	Vedenarze,	choć	obecnie	nie	ma	ich	w	Kharbrancie.

–	 Ja…	 –	 Shallan	 urwała,	 zauważając,	 jak	 dłoń	 Jasnah	 spoczywa	 na	 księdze.	 Była dla	niej	cenna.	–	Nie	myślałam,	że	uda	mi	się	znaleźć	żarliwców,	którzy	byliby	gotowi kwestionować	własne	przekonania.

Jasnah	uniosła	brew.

–	Znajdziesz	mądrych	ludzi	w	każdej	religii,	Shallan,	i	dobrych	w	każdej	nacji.	Ci

naprawdę	 szukający	 mądrości,	 są	 tymi,	 którzy	 uznają	 cnotę	 swoich	 przeciwników	 i którzy	 uczą	 się	 od	 tych,	 którzy	 wyprowadzają	 ich	 z	 błędu.	 Wszyscy	 pozostali,	 czy	 to heretycy,	wyznawcy	vorinizmu,	ysperyści	albo	maakowie,	są	równie	ograniczeni.

Zdjęła	dłoń	z	księgi	i	zrobiła	ruch,	jakby	chciała	wstać.

–	On	się	myli	–	powiedziała	nagle	Shallan,	kiedy	coś	zrozumiała.

Jasnah	odwróciła	się	do	niej.

–	 Kabsal	 –	 powiedziała	 dziewczyna,	 rumieniąc	 się.	 –	 Mówi,	 że	 badacie

Pustkowców,	ponieważ	chcecie	udowodnić,	że	vorinizm	jest	fałszywy.

Jasnah	prychnęła	pogardliwie.

–	 Nie	 poświęciłabym	 czterech	 lat	 życia	 na	 tak	 próżne	 zajęcie.	 Idiotyzmem	 jest próba	 udowodnienia,	 że	 coś	 nie	 istnieje.	 Niech	 wyznawcy	 vorinizmu	 wierzą,	 w	 co chcą…	 mądrzy	 pośród	 nich	 znajdą	 dobro	 i	 pocieszenie	 w	 swojej	 wierze,	 głupcy pozostaną	głupcami	niezależnie	od	wyznawanej	wiary.

Shallan	zmarszczyła	czoło.	W	takim	razie,	po	co	Jasnah	badała	Pustkowców?

–	Ach.	O	burzy	mowa	–	powiedziała	kobieta,	odwracając	się	w	stronę	wejścia.

Dziewczyna	 z	 zaskoczeniem	 zorientowała	 się,	 że	 Kabsal	 właśnie	 przyszedł,

ubrany	 w	 swoje	 zwykłe	 szare	 szaty.	 Cicho	 dyskutował	 z	 pielęgniarką,	 która

wskazywała	 na	 niesiony	 przez	 niego	 koszyk.	 W	 końcu	 pielęgniarka	 uniosła	 ręce	 i odeszła,	a	Kabsal	triumfalnie	podszedł	do	łóżka	Shallan.

–	W	końcu!	–	powiedział.	–	Stary	Mungam	bywa	prawdziwym	tyranem.

–	Mungam?	–	powtórzyła	Shallan.

–	Żarliwiec,	który	prowadzi	to	miejsce	–	wyjaśnił	Kabsal.	–	Powinni	od	razu	mnie

wpuścić.	W	końcu	wiem,	co	jest	potrzebne,	żebyś	poczuła	się	lepiej!	–	Wyciągnął	słoik dżemu	i	uśmiechnął	się	szeroko.

Jasnah	pozostała	na	zydlu	i	spoglądała	na	Kabsala	nad	łóżkiem.

–	 Sądziłabym	 –	 powiedziała	 oschle	 –	 że	 dasz	 Shallan	 wytchnienie,	 biorąc	 pod uwagę,	że	twoje	zainteresowanie	doprowadziło	ją	do	desperacji.

Kabsal	 zarumienił	 się.	 Popatrzył	 na	 Shallan,	 a	 ona	 widziała	 błaganie	 w	 jego oczach.

–	 Nie	 chodziło	 o	 ciebie,	 Kabsalu	 –	 powiedziała	 dziewczyna.	 –	 Po	 prostu…	 nie byłam	 gotowa	 na	 życie	 z	 dala	 od	 rodzinnej	 posiadłości.	 Nadal	 nie	 wiem,	 co	 mnie naszło.	Nigdy	wcześniej	nie	zrobiłam	czegoś	takiego.

Uśmiechnął	się	i	przyciągnął	sobie	zydel.

–	 Wydaje	 mi	 się	 –	 powiedział	 –	 że	 to	 brak	 koloru	 w	 tych	 miejscach	 sprawia,	 że ludzie	tak	długo	pozostają	chorzy.	To,	i	brak	porządnego	jedzenia.	–	Mrugnął	i	odwrócił

słoik	w	stronę	Shallan.	Zawartość	miała	ciemnoczerwony	kolor.	–	Truskawka.

–	Nigdy	o	niej	nie	słyszałam	–	powiedziała	Shallan.

–	 Jest	 niezmiernie	 rzadka	 –	 wyjaśniła	 Jasnah,	 sięgając	 po	 słoik.	 –	 Jak	 większość roślin	z	Shinovaru,	nie	da	się	jej	uprawiać	w	innych	miejscach.

Kabsal	wydawał	się	zaskoczony,	gdy	Jasnah	zdjęła	pokrywkę	i	zanurzyła	palec	w

słoiku.	Zawahała	się,	po	czym	uniosła	odrobinę	dżemu	do	nosa,	by	go	powąchać.

–	Wydawało	mi	się,	że	nie	lubicie	dżemu,	jasności	Jasnah	–	powiedział	Kabsal.

–	Owszem.	Po	prostu	zaciekawił	mnie	zapach.	Słyszałam,	że	truskawki	są	bardzo

charakterystyczne.

Z	powrotem	zakręciła	słoik	i	wytarła	palec	w	chusteczkę.

–	Chleb	też	przyniosłem.	–	Kabsal	wyjął	niewielki	bochenek	puszystego	chleba.	–

Miło	 z	 twojej	 strony,	 że	 mnie	 nie	 obwiniasz,	 Shallan,	 ale	 widzę,	 że	 moje

zainteresowanie	było	zbyt	bezpośrednie.	Pomyślałem,	że	może	mógłbym	to	przynieść…

–	I	co?	–	spytała	Jasnah.	–	Rozgrzeszyć	się?	„Przykro	mi,	że	doprowadziłem	cię	do

samobójstwa.	Zjedz	trochę	chleba”.

Zarumienił	się	i	spuścił	wzrok.

–	Oczywiście,	że	się	poczęstuję	–	powiedziała	Shallan,	posyłając	Jasnah	wściekłe

spojrzenie.	 –	 I	 ona	 też.	 To	 bardzo	 miło	 z	 twojej	 strony,	 Kabsalu.	 –	 Wzięła	 chleb, odłamała	kawałek	dla	Kabsala,	kawałek	dla	siebie	i	kawałek	dla	Jasnah.

–	Nie	–	powiedziała	kobieta.	–	Dziękuję.

–	 Jasnah	 –	 poprosiła	 Shallan.	 –	 Może	 byś	 chociaż	 spróbowała?	 –	 Martwiło	 ją,	 że

tak	się	ze	sobą	nie	dogadywali.

Starsza	kobieta	westchnęła.

–	Dobrze.

Wzięła	 chleb	 i	 trzymała	 go,	 kiedy	 Shallan	 i	 Kabsal	 jedli.	 Chleb	 był	 wilgotny	 i pyszny,	choć	Jasnah	skrzywiła	się,	gdy	wzięła	swój	do	ust	i	przeżuła	go.

–	 Naprawdę	 powinnaś	 spróbować	 dżemu	 –	 powiedział	 Kabsal	 do	 Shallan.	 –

Truskawki	trudno	znaleźć.	Musiałem	długo	szukać.

–	Nie	wątpię,	że	również	przekupić	kupców	pieniędzmi	króla.

Kabsal	westchnął.

–	 Jasności	 Jasnah,	 wiem,	 że	 nie	 darzycie	 mnie	 sympatią.	 Ale	 bardzo	 staram	 się być	miły.	Czy	wy	również	moglibyście	trochę	poudawać?

Jasnah	 popatrzyła	 na	 Shallan,	 pewnie	 przypominając	 sobie,	 że	 zdaniem	 Kabsala celem	 jej	 badań	 było	 podważenie	 vorinizmu.	 Nie	 przeprosiła,	 ale	 też	 nie odpowiedziała.

Wystarczy,	pomyślała	Shallan.

–	 Dżem,	 Shallan	 –	 powiedział	 Kabsal,	 podając	 jej	 kromkę	 chleba	 do

posmarowania.

–	 A,	 tak.	 –	 Swobodną	 dłonią	 zdjęła	 pokrywkę,	 przytrzymując	 słoik	 między

kolanami.

–	Jak	sądzę,	przegapiłaś	swój	statek	–	powiedział	Kabsal.

–	Tak.

–	O	co	chodzi?	–	spytała	Jasnah.

Shallan	skuliła	się.

–	Planowałam	wyjechać,	jasności.	Przepraszam.	Powinnam	wam	powiedzieć.

Jasnah	usiadła	wygodniej.

–	Pewnie	można	się	było	tego	spodziewać,	biorąc	wszystko	pod	uwagę.

–	Dżem?	–	powtórzył	Kabsal.

Shallan	zmarszczyła	czoło.	Wyjątkowo	upierał	się	przy	tym	dżemie.	Uniosła	słoik

i	powąchała	go,	po	czym	cofnęła	się.

–	Strasznie	śmierdzi!	To	dżem?

Zapach	przypominał	raczej	ocet	i	błoto.

–	Co	takiego?	–	spytał	Kabsal	z	niepokojem.	Wziął	słoik,	powąchał	jego	zawartość

i	cofnął	się	ze	zdegustowaną	miną.

–	Chyba	dostałeś	niewłaściwy	słoik	–	powiedziała	Jasnah.	–	Nie	tak	ma	pachnieć?

–	Zupełnie	inaczej.

Kabsal	zawahał	się,	po	czym	i	tak	włożył	palec	do	dżemu	i	wepchnął	sporą	porcję

do	ust.

–	Kabsalu!	–	wykrzyknęła	Shallan.	–	To	obrzydliwe!

Zakaszlał,	ale	zmusił	się	do	przełknięcia.

–	Wcale	nie	jest	taki	zły.	Powinnaś	spróbować.

–	Co	takiego?!

–	 Naprawdę	 –	 powiedział,	 popychając	 słoik	 w	 jej	 stronę.	 –	 To	 znaczy,	 chciałem, żeby	był	wyjątkowy,	dla	ciebie.	I	wyszło	tak	koszmarnie.

–	Nie	spróbuję	go,	Kabsalu.

Zawahał	 się,	 jakby	 zastanawiał	 się,	 czy	 go	 w	 nią	 wmusić.	 Dlaczego	 zachowywał

się	tak	dziwacznie?	Uniósł	dłoń	do	głowy,	wstał	i	odszedł	niepewnym	krokiem.

Następnie	 ruszył	 biegiem.	 Udało	 mu	 się	 przebiec	 jedynie	 połowę	 drogi,	 po	 czym padł	 na	 ziemię,	 a	 jego	 ciało	 prześlizgnęło	 się	 jeszcze	 kawałek	 po	 nieskalanym kamieniu.

–	Kabsalu!	–	krzyknęła	Shallan,	wyskakując	z	łóżka.

Podbiegła	do	niego,	ubrana	tylko	w	białą	koszulę.	Drżał.	I…	i…

Ona	 też.	 Sala	 wirowała.	 Nagle	 poczuła	 się	 bardzo	 zmęczona.	 Poślizgnęła	 się	 i poczuła,	że	uderza	w	podłogę.

Ktoś	klęczał	nad	nią	i	przeklinał.

Jasnah.	Jej	głos	był	odległy.

–	Została	otruta.	Potrzebuję	granatu.	Przynieście	mi	granat!

Mam	 jeden	 w	 sakiewce,	 pomyślała	 Shallan.	 Zaczęła	 ją	 macać,	 udało	 jej	 się

rozwiązać	rękaw	bezpiecznej	dłoni.	Dlaczego…	dlaczego	ona	chce…

Ale	nie,	nie	mogę	jej	tego	pokazać.	Dusznik!

Jej	myśli	były	takie	mętne.

–	 Shallan	 –	 powiedziała	 Jasnah	 z	 niepokojem,	 bardzo	 łagodnie.	 –	 Muszę

Dusznikować	 twoją	 krew,	 żeby	 ją	 oczyścić.	 To	 będzie	 niebezpieczne.	 Skrajnie

niebezpieczne.	Nie	radzę	sobie	dobrze	z	ciałem	i	krwią.	Nie	do	tego	mam	talent.

Potrzebuje	 go.	 Żeby	 mnie	 uratować.	 Z	 trudem	 sięgnęła	 prawą	 ręką	 i	 wyjęła

bezpieczną	sakiewkę.

–	Nie…	możesz…

–	Cicho,	dziecko.	Gdzie	ten	granat!

–	Nie	możesz	Dusznikować	–	powiedziała	słabo	Shallan,	rozwiązując	sakiewkę.

Odwróciła	 ją	 i	 niewyraźnie	 zobaczyła,	 jak	 na	 podłogę	 wysuwa	 się	 złocisty

przedmiot,	razem	z	granatem,	który	dał	jej	Kabsal.

Ojcze	Burz!	Dlaczego	sala	się	tak	kręciła?

Jasnah	westchnęła.	Gdzieś	daleko.

Coraz	ciemniej…

Coś	 się	 wydarzyło.	 Shallan	 wypełniła	 fala	 ciepła,	 coś	 wewnątrz	 jej	 skóry,	 jakby została	 wrzucona	 do	 kociołka	 z	 wrzątkiem.	 Wrzasnęła,	 wygięła	 plecy	 w	 łuk,	 jej mięśnie	zadrżały.

Wszystko	pociemniało.





Świetlisty	 z	 miejsca	 narodzin	 głosiciel	 nadchodzi	 	 by	 głosić	 	 miejsce	 narodzin	 /

Świetlistych.

Choć	 nie	 jestem	 szczególną	 wielbicielką	 poetyckiej	 formy	 ketek	 jako	 sposobu

przekazywania	 informacji,	 ten	 autorstwa	 Allahna	 bywa	 często	 cytowany	 jako

odniesienie	 do	 Uruthiru.	 Wierzę,	 że	 ktoś	 pomylił	 dom	 Świetlistych	 z	 ich	 miejscem narodzin.

Górujące	 ściany	 rozpadliny	 po	 obu	 stronach	 Kaladina	 porastał	 zielonkawo-szary mech.	 Płomienie	 pochodni	 tańczyły,	 światło	 odbijało	 się	 od	 śliskich,	 mokrych	 od deszczu	fragmentów	skały.	Wilgotne	powietrze	było	chłodne,	a	arcyburza	pozostawiła kałuże	i	sadzawki.	Z	głębokiej	kałuży,	którą	mijał	Kaladin,	wystawały	kości	–	łokciowa i	promieniowa.	Nie	zatrzymał	się,	żeby	sprawdzić,	czy	znajdzie	też	resztę	szkieletu.

Gwałtowne	 przypływy,	 pomyślał	 Kaladin,	 nasłuchując	 kroków	 mostowych	 za

plecami.	Ta	 cała	woda	 musi	się	 gdzieś	podziewać,	 inaczej	mielibyśmy	 kanały	 zamiast rozpadlin.

Kaladin	 nie	 widział,	 czy	 jego	 sen	 był	 prawdziwy,	 ale	 rozpytał	 się	 i	 rzeczywiście wschodnia	 część	 Strzaskanych	 Równin	 była	 bardziej	 otwarta	 niż	 zachodnia.

Płaskowyże	 zerodowały.	 Gdyby	 mostowym	 udało	 się	 tam	 dotrzeć,	 mogliby	 może	 uciec na	wschód.

Mogliby.	 W	 tamtej	 okolicy	 żyło	 wiele	 przepastnych	 bestii,	 a	 jej	 obrzeża

patrolowali	 alethyjscy	 zwiadowcy.	 Gdyby	 drużyna	 Kaladina	 na	 nich	 natrafiła,	 mieliby kłopot	 z	 wyjaśnieniem,	 co	 tam	 robi	 grupa	 uzbrojonych	 mężczyzn,	 wielu	 z	 piętnami niewolników.

Syl	szła	wzdłuż	ściany	rozpadliny,	mniej	więcej	na	wysokości	głowy	Kaladina.	Jej

ziemiospreny	 nie	 ściągały	 w	 dół,	 w	 przeciwieństwie	 do	 wszystkiego	 innego.	 Szła	 z rękami	za	plecami,	a	jej	malutka,	długa	do	kolan	spódnica	falowała	na	niewidocznym wietrze.

Uciec	 na	 wschód.	 To	 się	 wydawało	 mało	 prawdopodobne.	 Arcyksiążęta	 bardzo

starali	się	zbadać	tamtą	okolicę,	szukając	drogi	do	centrum	Równin.	Nie	udało	im	się.

Przepastne	 bestie	 zabiły	 kilka	 grup.	 Inne	 utknęły	 w	 rozpadlinach	 podczas	 arcyburz, mimo	środków	ostrożności.	Nie	dało	się	dokładnie	przewidzieć	arcyburzy.

Inne	 drużyny	 zwiadowców	 uniknęły	 tego	 losu.	 Wykorzystywali	 olbrzymie

rozkładane	 drabiny,	 by	 wspinać	 się	 na	 płaskowyże	 podczas	 arcyburz.	 Utracili	 jednak wielu	 ludzi,	 gdyż	 szczyty	 płaskowyżów	 nie	 zapewniały	 dobrej	 osłony	 podczas	 burz,	 a do	 rozpadlin	 nie	 dało	 się	 wprowadzić	 wozów	 czy	 innych	 zabezpieczeń.	 Jak	 słyszał, największym	 problemem	 okazały	 się	 jednak	 patrole	 Parshendich.	 Znaleźli	 i	 wybili dziesiątki	drużyn	zwiadowców.

–	Kaladinie?	–	spytał	Teft,	podchodząc	bliżej.	Po	drodze	rozchlapał	wodę	z	kałuży,

w	której	unosiły	się	niewielkie	skorupy	kremlików.	–	Wszystko	w	porządku?

–	Jasne.

–	Wydajesz	się	zamyślony.

–	 To	 raczej	 wina	 śniadania	 –	 odparł	 Kaladin.	 –	 Breja	 była	 tego	 ranka	 wyjątkowo gęsta.

Teft	uśmiechnął	się.

–	Nigdy	nie	uważałem	cię	za	wygadanego.

–	 Kiedyś	 byłem	 bardziej.	 Mam	 to	 po	 matce.	 Cokolwiek	 powiedziało	 się	 w	 jej obecności,	ona	umiała	to	wykręcić	na	drugą	stronę	i	rzucić	z	powrotem.

Teft	pokiwał	głową.	Przez	jakiś	czas	szli	w	milczeniu,	mostowi	z	tyłu	zaczęli	się

śmiać,	gdy	Dunny	opowiedział	historię	o	pierwszej	dziewczynie,	z	którą	się	całował.

–	 Synu	 –	 odezwał	 się	 w	 końcu	 starszy	 mężczyzna	 –	 czy	 ostatnio	 nie	 czułeś	 się dziwnie?

–	Dziwnie?	W	jaki	sposób	dziwnie?

–	Nie	wiem.	Po	prostu…	cokolwiek	osobliwego?	–	Zakaszlał.	–	Wiesz,	na	przykład

dziwny	przypływ	siły?	Wrażenie,	że…	no,	jesteś	lekki?

–	Wrażenie,	że	jestem	jaki?

–	Lekki.	No,	może,	jakbyś	miał	lekką	głowę.	Zawroty	głowy.	Takie	rzeczy.	Niech	to

burza,	synu.	Chcę	po	prostu	sprawdzić,	czy	nadal	jesteś	chory.	Ta	arcyburza	mocno	cię poturbowała.

–	Czuję	się	dobrze	–	odparł	Kaladin.	–	Właściwie,	zadziwiająco	dobrze.

–	Osobliwe,	co?

To	 było	 osobliwe.	 Karmiło	 dręczącą	 go	 obawę,	 że	 padł	 ofiarą	 nadnaturalnego

przekleństwa,	 z	 gatunku	 tych,	 które	 podobno	 przytrafiały	 się	 ludziom	 szukającym Starej	 Magii.	 Krążyły	 opowieści	 o	 złych	 ludziach,	 którzy	 zostali	 nieśmiertelni,	 a później	 raz	 za	 razem	 byli	 dręczeni	 –	 jak	 Extes,	 któremu	 każdego	 dnia	 odrywano ramiona,	 gdyż	 oddał	 swojego	 syna	 w	 ofierze	 Pustkowcom,	 by	 poznać	 datę	 swojej śmierci.	To	była	tylko	opowieść,	ale	w	końcu	one	skądś	się	brały.

Kaladin	 żył,	 choć	 wszyscy	 umierali.	 Czy	 to	 dzieło	 jakiegoś	 sprena	 z	 Potępienia rodem,	który	bawił	się	nim	jak	wiatrospren,	ale	w	o	wiele	bardziej	nikczemny	sposób?

Pozwalał	mu	myśleć,	że	może	uda	mu	się	zrobić	coś	dobrego,	a	później	zabijał	każdego, komu	Kaladin	chciał	pomóc?	Podobno	istniały	tysiące	rodzajów	sprenów,	wielu	ludzie nigdy	 nie	 widzieli	 i	 nie	 wiedzieli	 o	 ich	 istnieniu.	 Syl	 za	 nim	 podążała.	 Czy	 jakiś	 zły spren	mógł	robić	to	samo?

Bardzo	niepokojąca	myśl.

Przesądy	są	bezużyteczne,	powiedział	sobie	z	naciskiem.	Jeśli	poświęcić	im	zbyt

wiele	myśli,	człowiek	stawał	się	jak	Durk	i	upierał	się,	że	podczas	każdej	bitwy	musi mieć	na	sobie	swoje	przynoszące	szczęście	buty.

Dotarli	do	miejsca,	gdzie	rozpadlina	rozwidlała	się,	omijając	płaskowyż	na	górze.

Kaladin	odwrócił	się	do	mostowych.

–	To	miejsce	równie	dobre,	jak	każde	inne.

Mostowi	 zatrzymali	 się	 i	 zebrali	 razem.	 Widział	 oczekiwanie	 w	 ich	 oczach,

ekscytację.

Też	 się	 tak	 kiedyś	 czuł,	 zanim	 poznał	 ból	 i	 wyczerpanie	 po	 ćwiczeniach.	 Co dziwne,	 Kaladin	 czuł	 teraz	 jednocześnie	 większy	 podziw	 dla	 włóczni	 i	 większe	 nią rozczarowanie	 niż	 w	 młodości.	 Uwielbiał	 skupienie,	 uczucie	 pewności,	 które wypełniało	go,	kiedy	walczył.	Ale	to	nie	uratowało	tych,	którzy	za	nim	szli.

–	W	tym	momencie	powinienem	wam	powiedzieć,	jaka	z	was	żałosna	gromadka	–

zwrócił	 się	 do	 mężczyzn.	 –	 Zawsze	 tak	 się	 to	 robi.	 Sierżant	 prowadzący	 szkolenie mówi	 rekrutom,	 że	 są	 żałośni.	 Wskazuje	 ich	 słabe	 punkty,	 może	 ćwiczy	 z	 kilkoma, rzucając	 ich	 na	 plecy,	 żeby	 się	 nauczyli	 pokory.	 Sam	 to	 robiłem	 kilka	 razy,	 kiedy szkoliłem	 nowych	 włóczników.	 –	 Pokręcił	 głową.	 –	 Dziś	 nie	 tak	 zaczniemy.	 Wy	 nie potrzebujecie	lekcji	pokory.	Nie	śnicie	o	chwale.	Śnicie	o	przeżyciu.	Co	najważniejsze, nie	 jesteście	 żałosną,	 nieprzygotowaną	 grupką	 rekrutów,	 z	 którą	 ma	 do	 czynienia większość	 sierżantów.	 Jesteście	 twardzi.	 Widziałem,	 jak	 całe	 mile	 biegniecie	 z mostem.	 Jesteście	 dzielni.	 Widziałem,	 jak	 nacieracie	 prosto	 na	 łuczników.	 Jesteście zdeterminowani.	Inaczej	nie	byłoby	was	tutaj,	ze	mną,	w	tej	chwili.

Kaladin	zrobił	krok	w	bok	i	wyciągnął	porzuconą	włócznię	ze	sterty	naniesionych

przez	 wodę	 śmieci.	 Kiedy	 ją	 wziął,	 zorientował	 się	 jednak,	 że	 grot	 został	 odłamany.

Prawie	rzucił	ją	na	bok,	ale	zastanowił	się.

Włócznie	 były	 dla	 niego	 niebezpieczne.	 Sprawiały,	 że	 chciał	 walczyć,	 a	 to	 mogło go	 doprowadzić	 do	 przekonania,	 że	 jest	 tym,	 kim	 był	 kiedyś,	 Kaladinem	 Burzą Błogosławionym,	pewnym	siebie	dowódcą	oddziału.	Już	nie	był	tym	mężczyzną.

Wydawało	 się,	 że	 kiedykolwiek	 sięgał	 po	 broń,	 ludzie	 wokół	 niego	 umierali	 –

zarówno	przyjaciele,	jak	i	wrogowie.	Dlatego	na	razie	dobrze,	że	trzymał	ten	kawałek

drewna	–	to	był	kij.	Nic	więcej.	Kij,	który	mógł	wykorzystać	do	szkolenia.

Do	włóczni	mógł	wrócić	kiedy	indziej.

–	 Dobrze,	 że	 jesteście	 już	 przygotowani	 –	 powiedział	 mostowym.	 –	 Ponieważ	 nie mamy	 sześciu	 tygodni,	 które	 dostawałem	 na	 wyszkolenie	 nowej	 grupy	 rekrutów.	 W

ciągu	 sześciu	 tygodni	 Sadeas	 doprowadzi	 do	 śmierci	 połowy	 z	 nas.	 Zamierzam

doprowadzić	 do	 tego,	 byście	 za	 sześć	 tygodni	 pili	 piwo	 w	 gospodzie	 w	 bezpiecznej okolicy.

Na	te	słowa	kilku	z	nich	wydało	okrzyki.

–	 Musimy	 być	 szybcy	 –	 powiedział	 Kaladin.	 –	 Muszę	 bardzo	 was	 naciskać.	 To jedyne	rozwiązanie.	–	Spojrzał	na	drzewce	włóczni.	–	Ale	pierwszym,	czego	musicie	się nauczyć,	jest	to,	że	nie	ma	nic	złego	w	przejmowaniu	się.

Dwudziestu	trzech	mostowych	stało	w	podwójnym	szeregu.	Nawet	Leyten,	który

został	 poważnie	 ranny.	 Nie	 pozostał	 żaden,	 który	 byłby	 tak	 ranny,	 że	 nie	 mógł	 się ruszać,	choć	Dabbid	wciąż	wpatrywał	się	w	przestrzeń.	Skała	stał	z	rękami	założonymi na	 piersi,	 wyraźnie	 nie	 miał	 zamiaru	 uczyć	 się	 walki.	 Parshmen	 Shen	 stał	 na	 samym końcu.	Gapił	się	w	ziemię.	Kaladin	nie	zamierzał	dawać	mu	włóczni	do	ręki.

Część	 mostowych	 wydawała	 się	 zdziwiona	 tym,	 co	 Kaladin	 powiedział	 o uczuciach,	choć	Teft	uniósł	brew,	a	Moash	ziewnął.

–	Co	masz	na	myśli?	–	spytał	Drehy.

Był	chudym	jasnowłosym	mężczyzną,	muskularnym	i	o	długich	kończynach.	Mówił

ze	słabym	akcentem,	pochodził	z	dalekiego	zachodu,	z	miejsca	zwanego	Rianal.

–	 Wielu	 żołnierzy	 –	 powiedział	 Kaladin,	 przeciągając	 kciukiem	 po	 kiju	 i	 czując jego	 słoje	 –	 sądzi,	 że	 najlepiej	 się	 walczy,	 jeśli	 jest	 się	 zimnym	 i	 beznamiętnym.	 Ja uważam,	 że	 to	 bzdury.	 Owszem,	 trzeba	 być	 skupionym.	 Owszem,	 uczucia	 są niebezpieczne.	 Ale	 jeśli	 niczym	 się	 nie	 przejmujecie,	 to	 czym	 jesteście?	 Zwierzętami, którymi	kieruje	jedynie	żądza	krwi.	Nasze	uczucia	czynią	nas	ludźmi.	Musimy	walczyć z	 jakiegoś	 powodu.	 Dlatego	 mówię,	 że	 nie	 ma	 nic	 złego	 w	 przejmowaniu	 się.

Porozmawiamy	 o	 panowaniu	 nad	 strachem	 i	 gniewem,	 ale	 pamiętajcie,	 że	 to	 moja pierwsza	lekcja	dla	was.

Niektórzy	 mostowi	 kiwali	 głowami.	 Inni	 wciąż	 wydawali	 się	 zdezorientowani.

Kaladin	 przypomniał	 sobie,	 jak	 sam	 był	 w	 takiej	 sytuacji,	 i	 zastanawiał	 się,	 dlaczego Tukks	marnuje	czas	na	mówienie	o	uczuciach.	Sądził,	że	rozumie	uczucia	–	pragnienie, by	 nauczyć	 się	 posługiwania	 włócznią,	 wywodziło	 się	 z	 jego	 uczuć.	 Zemsty.

Nienawiści.	Żądzy	władzy,	by	ukarać	Vartha	i	żołnierzy	z	jego	oddziału.

Podniósł	 wzrok,	 próbując	 odpędzić	 te	 wspomnienia.	 Nie,	 mostowi	 nie	 rozumieli jego	słów	o	przejmowaniu	się,	ale	może	później	je	sobie	przypomną,	jak	on	sam.

–	 Druga	 lekcja	 –	 powiedział	 Kaladin,	 uderzając	 okaleczoną	 włócznią	 o	 skałę	 z trzaskiem,	który	odbił	się	echem	w	całej	rozpadlinie	–	jest	bardziej	praktyczna.	Zanim nauczycie	 się	 walczyć,	 musicie	 nauczyć	 się,	 jak	 stać.	 –	 Upuścił	 włócznię.	 Mostowi patrzyli	na	niego	z	rozczarowaniem.

Kaladin	przyjął	podstawową	postawę	włócznika:	nogi	szeroko	–	ale	nie	za	szeroko

–	rozstawione,	odwrócone	na	boki,	kolana	lekko	ugięte.

–	Blizno,	chcę,	żebyś	spróbował	popchnąć	mnie	do	tyłu.

–	Co?

–	Spróbuj	wytrącić	mnie	z	równowagi	–	powiedział	Kaladin.	–	Sprawić,	żebym	się

potknął.

Blizna	wzruszył	ramionami	i	zrobił	krok	naprzód.	Próbował	popchnąć	Kaladina	do

tyłu,	 ale	 ten	 bez	 trudu,	 krótkim	 gestem	 odepchnął	 jego	 ręce	 na	 boki.	 Blizna	 zaklął	 i znów	 się	 na	 niego	 rzucił,	 ale	 Kaladin	 chwycił	 go	 za	 ramię	 i	 popchnął	 do	 tyłu,	 aż mężczyzna	się	zatoczył.

–	 Drehy,	 pomóż	 mu	 –	 powiedział	 Kaladin.	 –	 Moashu,	 ty	 też.	 Spróbujcie	 pozbawić mnie	równowagi.

Pozostali	 dwaj	 dołączyli	 do	 Blizny.	 Kaladin	 uchylał	 się	 przed	 ich	 atakami,	 cały czas	 pozostawał	 między	 nimi	 i	 dostosowywał	 swoją	 postawę,	 by	 powstrzymać	 każdą próbę.	Chwycił	Drehy’ego	za	ramię	i	szarpnął	nim	do	przodu,	niemal	go	przewracając.

Zrobił	krok	do	przodu,	kiedy	Blizna	rzucił	się	na	niego	całym	ciałem,	zmienił	kierunek ruchu	 mężczyzny	 i	 odrzucił	 go	 do	 tyłu.	 Cofnął	 się,	 gdy	 Moash	 chwycił	 go	 za	 ramiona, pozbawiając	równowagi.

Kaladin	 pozostał	 całkowicie	 niewzruszony,	 prześlizgiwał	 się	 między	 nimi	 i

dostosowywał	swój	środek	ciężkości,	zginając	kolana	i	przestawiając	stopy.

–	Walka	zaczyna	się	od	nóg	–	powiedział,	unikając	ataków.	–	Nieważne,	jak	szybko

możecie	dźgnąć	i	jak	dokładnie	pchnąć.	Jeśli	przeciwnik	może	podciąć	wam	nogi	albo sprawić,	że	się	potkniecie,	przegrywacie.	A	przegrana	oznacza	śmierć.

Kilku	 z	 przyglądających	 się	 mostowych	 próbowało	 naśladować	 Kaladina	 i	 lekko

przykucnęło.	 Blizna,	 Drehy	 i	 Moash	 w	 końcu	 postanowili	 skoordynować	 atak	 i	 razem rzucić	się	na	dowódcę.	Uniósł	rękę.

–	Dobra	robota.

Gestem	kazał	im	wrócić	do	pozostałych.	Niechętnie	przerwali	atak.

–	 Podzielę	 was	 dziś	 na	 pary	 –	 stwierdził	 Kaladin.	 –	 Spędzimy	 cały	 dzień…	 i pewnie	 resztę	 tego	 tygodnia…	 na	 ćwiczeniu	 postawy.	 Na	 nauce,	 jak	 ją	 utrzymać,	 jak nie	 blokować	 kolan	 w	 chwili	 zagrożenia,	 jak	 utrzymywać	 równowagę.	 To	 potrwa,	 ale obiecuję	 wam,	 że	 jeśli	 od	 tego	 zaczniemy,	 szybciej	 nauczycie	 się	 być	 śmiertelnie niebezpieczni.	Nawet	jeśli	na	początku	będzie	się	wydawać,	że	tylko	stoicie.

Mężczyźni	pokiwali	głowami.

–	 Teft	 –	 rozkazał	 Kaladin.	 –	 Podziel	 ich	 na	 pary	 ze	 względu	 na	 wzrost	 i	 wagę, później	przećwicz	z	nimi	podstawową	pozycję	włócznika.

–	Tak,	panie!	–	odparł	krótko	Teft.

Następnie	 znieruchomiał,	 gdyż	 zorientował	 się,	 jak	 wiele	 zdradził.	 Szybkość,	 z jaką	zareagował,	wyraźnie	świadczyła,	że	był	kiedyś	żołnierzem.	Spojrzał	Kaladinowi w	oczy	i	zrozumiał,	że	tamten	też	to	wie.	Starszy	mężczyzna	skrzywił	się,	lecz	Kaladin odpowiedział	mu	uśmiechem.	Miał	pod	swoim	dowództwem	weterana.	To	mogło	wiele ułatwić.

Teft	 nie	 udawał	 niewiedzy	 i	 szybko	 wszedł	 w	 rolę	 prowadzącego	 szkolenie

sierżanta,	 dzieląc	 mężczyzn	 na	 pary	 i	 korygując	 ich	 postawę.	 Nic	 dziwnego,	 że	 nigdy nie	zdejmuje	tej	koszuli,	pomyślał	Kaladin.	Pewnie	ma	pod	nią	mnóstwo	blizn.

∗	∗	∗

Kiedy	Teft	uczył	mostowych,	Kaladin	gestem	wezwał	do	siebie	Skałę.

–	Tak?	–	spytał	Rogożerca.	Był	tak	szeroki	w	piersi,	że	jego	kamizela	z	trudem	się

dopinała.

–	Wcześniej	coś	mówiłeś	–	powiedział	Kaladin.	–	Że	jesteś	ponad	walkę?

–	Prawda.	Nie	jestem	czwartym	synem.

–	A	co	to	ma	wspólnego?

–	 Pierwszy	 i	 drugi	 syn	 są	 potrzebni	 do	 gotowania	 –	 powiedział	 Skała,	 unosząc palec.	 –	 To	 najważniejsze.	 Bez	 jedzenia	 nikt	 nie	 przeżyje,	 tak?	 Trzeci	 syn	 jest rzemieślnikiem.	 To	 ja.	 Służę	 z	 dumą.	 Dopiero	 czwarty	 syn	 może	 zostać	 wojownikiem.

Wojownicy,	oni	nie	są	tak	potrzebni	jak	jedzenie	czy	rzemiosło.	Rozumiesz?

–	O	waszym	zawodzie	decyduje	kolejność	urodzenia?

–	Tak	–	odparł	z	dumą	Skała.	–	Tak	najlepiej.	Na	Szczytach	zawsze	jest	co	jeść.	Nie

każda	 rodzina	 ma	 czterech	 synów.	 Dlatego	 nie	 zawsze	 jest	 potrzebny	 żołnierz.	 Nie mogę	walczyć.	Jaki	człowiek	mógłby	to	robić	przed	 Uli’tekanaki?

Kaladin	posłał	spojrzenie	Syl.	Wzruszyła	ramionami,	najwyraźniej	nie	obchodziło

jej,	co	robił	Skała.

–	 W	 porządku	 –	 powiedział.	 –	 W	 takim	 razie	 mam	 dla	 ciebie	 inne	 zadanie.	 Weź

Lopena,	Dabbida…	–	Zawahał	się.	–	I	Shena.	Jego	też.

Skała	 tak	 zrobił.	 Lopen	 stał	 w	 szeregu,	 ucząc	 się	 przyjmować	 pozycję,	 choć Dabbid	 jak	 zwykle	 pozostał	 na	 uboczu	 i	 gapił	 się	 na	 nie	 wiadomo	 co.	 Cokolwiek	 go dopadło,	 było	 gorsze	 niż	 zwyczajny	 szok	 bitewny.	 Shen	 stał	 obok	 niego,	 niepewny, jakby	nie	wiedział,	gdzie	jest	jego	miejsce.

Skała	wyciągnął	Lopena	z	szeregu,	po	czym	chwycił	Dabbida	i	Shena,	i	wrócił	do

Kaladina.

–	 Gancho	 –	 odezwał	 się	 Lopen,	 salutując	 od	 niechcenia.	 –	 Pewnie	 z	 jedną	 ręką byłbym	kiepskim	włócznikiem.

–	 Owszem	 –	 odparł	 Kaladin.	 –	 Wy	 macie	 co	 innego	 do	 zrobienia.	 Będziemy	 mieli problemy	 z	 Gazem	 i	 naszym	 nowym	 kapitanem…	 a	 przynajmniej	 jego	 żoną…	 jeśli	 nic nie	przyniesiemy.

–	Nasza	trójka	nie	może	wykonać	pracy	trzydziestu	ludzi,	Kaladinie	–	powiedział

Skała,	drapiąc	się	po	brodzie.	–	To	niemożliwe.

–	Może	nie	–	zgodził	się	Kaladin.	–	Ale	większość	czasu	w	rozpadlinach	spędzamy

na	 poszukiwaniu	 trupów,	 które	 nie	 zostały	 już	 oczyszczone.	 Sądzę,	 że	 możemy pracować	 o	 wiele	 szybciej.	 Musimy	 pracować	 o	 wiele	 szybciej,	 jeśli	 mamy	 ćwiczyć	 z włóczniami.	Na	szczęście,	mamy	przewagę.

Wyciągnął	rękę,	a	wtedy	wylądowała	na	niej	Syl.	Wcześniej	z	nią	porozmawiał,	a

ona	 zaakceptowała	 jego	 plan.	 Nie	 zauważył,	 żeby	 robiła	 coś	 szczególnego,	 ale	 Lopen nagle	westchnął.	Syl	stała	się	dla	niego	widoczna.

–	Ach…	–	powiedział	Skała,	z	szacunkiem	kłaniając	się	Syl.	–	Jak	zbieranie	roślin.

–	 Niech	 mnie	 iskry	 –	 odezwał	 się	 Lopen.	 –	 Skało,	 nigdy	 nie	 powiedziałeś,	 że	 to jest	takie	ładne!

∗	∗	∗

Syl	uśmiechnęła	się	szeroko.

–	Zachowaj	szacunek	–	powiedział	Skała.	–	Nie	powinieneś	o	niej	tak	mówić,	mały

człowieczku.

Mostowi	 rzecz	 jasna	 wiedzieli	 o	 Syl.	 Kaladin	 o	 niej	 nie	 mówił,	 ale	 widzieli,	 jak rozmawia	z	powietrzem,	i	Skała	im	wyjaśnił.

–	Lopenie	–	powiedział	Kaladin.	–	Syl	porusza	się	szybciej	niż	mostowy.	Wyszuka

miejsca,	 w	 których	 jest	 coś	 do	 zabrania,	 a	 wasza	 czwórka	 będzie	 mogła	 szybko	 je przejrzeć.

–	 To	 niebezpieczne	 –	 stwierdził	 Skała.	 –	 A	 jeśli	 napotkamy	 przepastną	 bestię, kiedy	będziemy	sami?

–	Niestety,	nie	możemy	wrócić	z	pustymi	rękami.	Chyba	nie	chcemy,	żeby	Hashal

postanowiła	wysłać	na	dół	Gaza,	by	nas	nadzorował?

Lopen	prychnął.

–	Nigdy	by	tego	nie	zrobił,	gancho.	Tu	jest	zbyt	wiele	pracy.

–	I	zbyt	niebezpiecznie	–	dodał	Skała.

–	 Wszyscy	 to	 powtarzają	 –	 stwierdził	 Kaladin.	 –	 Ale	 ja	 nigdy	 nie	 widziałem	 nic poza	tymi	zadrapaniami	na	ścianach.

–	One	tu	są	–	sprzeciwił	się	Rogożerca.	–	To	nie	tylko	legenda.	Zanim	przybyłeś,

pół	drużyny	mostowej	zostało	zabite.	Pożarte.	Większość	bestii	przybywa	na	środkowe

płaskowyże,	ale	niektóre	docierają	aż	tutaj.

–	Cóż,	nie	chciałbym	narażać	was	na	niebezpieczeństwo,	ale	jeśli	nie	spróbujemy,

odbiorą	nam	pracę	w	rozpadlinach	i	będziemy	musieli	czyścić	latryny.

–	Dobrze,	gancho	–	powiedział	Lopen.	–	Pójdę.

–	Ja	też	–	dodał	Skała.	–	Pod	opieką	 ali’i’kamura	powinniśmy	być	bezpieczni.

–	Mam	zamiar	nauczyć	cię	walczyć	–	powiedział	Kaladin.	Kiedy	Skała	zmarszczył

czoło,	 dodał	 pośpiesznie:	 –	 Chodziło	 mi	 o	 Lopena.	 Jedna	 ręka	 nie	 oznacza,	 że	 jesteś bezużyteczny.	Będziesz	w	gorszej	sytuacji,	ale	mogę	nauczyć	cię	kilku	rzeczy,	które	ci pomogą.	W	tej	chwili	jednak	zbieracz	jest	dla	nas	ważniejszy	od	kolejnego	włócznika.

–	Brzmi	rozsądnie.

Lopen	 zrobił	 gest	 w	 stronę	 Dabbida	 i	 obaj	 poszli	 po	 worki.	 Skała	 chciał	 do	 nich dołączyć,	ale	Kaladin	wziął	go	za	rękę.

–	 Nie	 zrezygnowałem	 ze	 znalezienia	 łatwiejszej	 drogi	 ucieczki	 niż	 walka	 –

powiedział	do	niego	Kaladin.	–	Gdybyśmy	nie	wrócili,	Gaz	i	pozostali	pewnie	uznaliby, że	 dopadła	 nas	 przepastna	 bestia.	 Jeśli	 istnieje	 jakiś	 sposób,	 by	 dotrzeć	 na	 drugą stronę…

Skała	miał	sceptyczną	minę.

–	Wielu	tego	szukało.

–	Wschodnia	strona	jest	otwarta.

–	Tak	–	zgodził	się	ze	śmiechem	Skała	–	a	jeśli	uda	ci	się	dotrzeć	tak	daleko,	i	nie

zje	cię	po	drodze	przepastna	bestia	ani	nie	zatopi	powódź,	nazwę	cię	moją	 kaluk’i’iki.

∗	∗	∗

Kaladin	uniósł	brew.

–	 Tylko	 kobieta	 może	 być	 kaluk’i’iki	 –	 powiedział	 Skała,	 jakby	 to	 wszystko wyjaśniało.

–	Żoną?

Skała	zaśmiał	się	jeszcze	głośniej.

–	Nie,	nie.	Chorzy	od	powietrza	ludzie	z	nizin.	Ha!

–	 Cudownie.	 Posłuchaj,	 zobacz,	 czy	 uda	 ci	 się	 zapamiętać,	 jak	 wyglądają

rozpadliny,	może	nawet	narysować	mapę.	Podejrzewam,	że	większość	z	tych,	którzy	tu

schodzą,	 trzyma	 się	 głównych	 dróg.	 To	 oznacza,	 że	 łatwiej	 nam	 będzie	 coś	 znaleźć	 w bocznych	przejściach,	tam	właśnie	poślę	Syl.

–	Boczne	przejścia?	–	powtórzył	Rogożerca,	nadal	rozbawiony.	–	Można	by	sądzić,

że	chcesz,	bym	został	pożarty.	Ha,	i	to	przez	wielkoskorupa.	One	mają	być	smakowane,

a	nie	smakować	nas.

–	Ja…

–	Nie,	nie.	To	dobry	plan.	Tylko	żartuję.	Będę	ostrożny	i	dobrze,	że	mogę	to	robić,

skoro	nie	chcę	walczyć.

–	Dziękuję.	Może	przypadkiem	natrafisz	na	miejsce,	gdzie	będziemy	mogli	wspiąć

się	na	górę.

–	Zrobię	to.	–	Skała	pokiwał	głową.	–	Ale	nie	możemy	po	prostu	wyjść.	Armia	ma

wielu	 zwiadowców	 na	 Płaskowyżach.	 Stąd	 wiedzą,	 kiedy	 wielkoskorupy	 wychodzą,

żeby	 się	 przepoczwarzyć.	 Zobaczą	 nas,	 a	 my	 nie	 przejdziemy	 przez	 rozpadlinę	 bez mostu.

Niestety,	 to	 był	 dobry	 argument.	 Jeśli	 wyjdą	 na	 górę	 w	 tym	 miejscu,	 ktoś	 ich zobaczy.	 Jeśli	 wyjdą	 pośrodku,	 utkną	 pośrodku	 płaskowyżu.	 Jeśli	 wyjdą	 bliżej terytorium	Parshendich,	zobaczą	ich	zwiadowcy	wroga.	Zakładając,	że	w	ogóle	uda	im się	 wydostać	 z	 rozpadliny.	 Choć	 niektóre	 miały	 głębokość	 zaledwie	 czterdziestu	 lub pięćdziesięciu	stóp,	wiele	miało	ich	ponad	sto.

Syl	 podleciała,	 by	 poprowadzić	 Skałę	 i	 jego	 ekipę,	 a	 Kaladin	 wrócił	 do	 głównej grupy	 mostowych,	 by	 pomóc	 Teftowi	 w	 korygowaniu	 pozycji.	 To	 było	 trudne	 zadanie, jak	zawsze	pierwszego	dnia.	Mostowi	byli	nieskoordynowanii	i	niepewni.

Ale	 charakteryzowało	 ich	 też	 niezwykłe	 zdecydowanie.	 Kaladin	 nigdy	 nie

pracował	 z	 grupą,	 która	 by	 tak	 mało	 narzekała.	 Mostowi	 nie	 prosili	 o	 przerwę.	 Nie posyłali	 mu	 niechętnych	 spojrzeń,	 kiedy	 zmuszał	 ich	 do	 większego	 wysiłku.	 Grymasy na	ich	twarzach	były	skierowane	do	nich	samych,	złościli	się	na	siebie,	że	nie	uczą	się szybciej.

I	 dobrze	 im	 szło.	 Po	 zaledwie	 kilku	 godzinach	 najbardziej	 utalentowani	 z	 nich	 –

szczególne	 Moash	 –	 zaczynali	 się	 zmieniać	 w	 wojowników.	 Ich	 postawa	 stała	 się bardziej	 stanowcza	 i	 nabrali	 pewności	 siebie.	 Choć	 powinni	 czuć	 wyczerpanie	 i frustrację,	byli	jeszcze	bardziej	zdeterminowani.

Kaladin	 cofnął	 się,	 patrząc,	 jak	 Moash	 przyjmuje	 postawę	 po	 tym,	 jak	 Teft	 go popchnął.	 To	 było	 ćwiczenie	 powracania	 –	 Moash	 pozwalał,	 by	 Teft	 go	 przewrócił,	 po czym	 znów	 stawał	 na	 nogach.	 I	 jeszcze	 raz,	 i	 jeszcze	 raz.	 Celem	 było	 wyszkolenie odruchowego	powrotu	do	postawy.	Kaladin	zazwyczaj	zaczynałby	te	ćwiczenia	dopiero drugiego	 lub	 trzeciego	 dnia.	 Jednak	 oto	 Moash	 zaczynał	 sobie	 z	 tym	 radzić	 po zaledwie	 dwóch	 godzinach.	 Byli	 jeszcze	 dwaj	 inni	 –	 Drehy	 i	 Blizna	 –	 którzy	 uczyli	 się niemal	równie	szybko.

Kaladin	oparł	się	o	skalną	ścianę.	Zimna	woda	płynęła	po	kamieniu	obok	niego,	a

falbankowiec	 z	 wahaniem	 rozłożył	 swoje	 wachlarzowate	 liście	 tuż	 przy	 jego	 głowie	 –

dwa	 szerokie	 –	 pomarańczowe	 liście	 z	 kolcami	 na	 czubkach,	 rozwijające	 się	 jak otwierana	dłoń.

Czy	to	ich	wyszkolenie	jako	mostowych?	–	zastanawiał	się	Kaladin.	Czy	ich	pasja?

Dał	im	szansę	się	bronić.	Taka	możliwość	zmieniała	człowieka.

Kiedy	 Kaladin	 przyglądał	 się,	 jak	 stoją,	 zdecydowanie	 i	 kompetentnie,	 w

postawach,	które	dopiero	co	poznali,	uświadomił	sobie	coś.	Ci	ludzie	–	odrzuceni	przez armię,	 zmuszeni,	 by	 pracować	 aż	 padną,	 a	 później	 dzięki	 starannemu	 planowaniu Kaladina	dodatkowo	karmieni	–	byli	najsprawniejszymi	i	najlepiej	przygotowanymi	do szkolenia	rekrutami,	jakich	kiedykolwiek	dostał.

Próbując	ich	pognębić,	Sadeas	przygotował	ich	do	mistrzostwa.





Płomień	i	węgiel.	Skóra	tak	straszliwa.	Oczy	jak	czarne	jamy.

Cytat	 z	 „Iviad”	 prawdopodobnie	 nie	 wymaga	 przypisu,	 ale	 to	 pochodzi	 z	 wersu 482,	gdybym	musiała	go	szybko	znaleźć.

Shallan	obudziła	się	w	niewielkim	białym	pomieszczeniu.

Usiadła,	czując	się	dziwnie	zdrowa.	Jasne	promienie	słońca	prześwietlały	cienkie białe	zasłony	w	oknie,	przebijając	tkaninę	i	wpadając	do	pokoju.	Shallan	zmarszczyła czoło	 i	 potrząsnęła	 głową.	 Wydawało	 jej	 się,	 że	 powinna	 być	 poparzona	 od	 palców	 u nóg	po	uszy,	a	jej	skóra	powinna	łuszczyć	się	płatami.	Ale	to	było	tylko	wspomnienie.

Miała	ranę	na	ręce,	ale	poza	tym	była	całkiem	zdrowa.

Szelest.	 Odwróciła	 się	 i	 zobaczyła	 pielęgniarkę	 idącą	 białym	 korytarzem	 na zewnątrz.	Kobieta	najwyraźniej	zobaczyła,	że	Shallan	się	ocknęła,	i	teraz	niosła	komuś wieści.

Jestem	w	szpitalu,	pomyślała	Shallan.	Przeniesiona	do	prywatnego	pokoju.

Do	środka	zajrzał	żołnierz	i	popatrzył	na	nią.	Najwyraźniej	był	to	strzeżony	pokój.

–	Co	się	stało?!	–	zawołała	do	niego.	–	Zostałam	otruta,	prawda?	–	Nagle	poczuła wstrząs.	–	Kabsal!	Czy	z	nim	wszystko	w	porządku?

Strażnik	wrócił	na	swoje	miejsce.	Shallan	zaczęła	wychodzić	z	łóżka,	ale	on	znów zajrzał	do	środka	i	spiorunował	ją	wzrokiem.	Jęknęła	wbrew	sobie	i	znów	się	położyła.

Nadal	 miała	 na	 sobie	 jedną	 ze	 szpitalnych	 koszul,	 przypominającą	 nieco	 miękki szlafrok	kąpielowy.

Jak	długo	była	nieprzytomna?	Dlaczego	była…

Dusznik!	–	uświadomiła	sobie.	Oddałam	go	Jasnah.

Następne	 pół	 godziny	 było	 najgorsze	 w	 życiu	 Shallan.	 Spędziła	 je,	 znosząc okazjonalne	spojrzenia	strażnika	i	czując	mdłości.	Co	się	stało?

Wreszcie	 na	 drugim	 końcu	 korytarza	 pojawiła	 się	 Jasnah.	 Miała	 inną	 suknię, czarną	 z	 jasnoszarymi	 lamówkami.	 Ruszyła	 w	 stronę	 pokoju	 jak	 strzała	 i	 jednym słowem	 odesłała	 strażnika.	 Mężczyzna	 odszedł	 pośpiesznie,	 jego	 buty	 uderzały	 w kamienną	podłogę	głośniej	niż	pantofle	Jasnah.

Kobieta	weszła	do	środka,	a	choć	nie	oskarżała,	jej	spojrzenie	było	tak	wrogie,	że Shallan	 miała	 ochotę	 wczołgać	 się	 pod	 kołdrę	 i	 ukryć.	 Nie.	 Chciała	 wczołgać	 się	 pod łóżko,	zakopać	w	podłodze	i	umieścić	warstwę	kamienia	między	sobą	a	tymi	oczami.

Ostatecznie	jedynie	spuściła	z	zawstydzeniem	wzrok.

–	 Mądrze	 zrobiłaś,	 zwracając	 Dusznik	 –	 powiedziała	 Jasnah	 głosem	 jak	 lód.	 – Uratował	ci	życie.	Ja	ci	uratowałam	życie.

–	Dziękuję	–	wyszeptała	Shallan.

–	 Z	 kim	 współpracujesz?	 Który	 krąg	 wyznawców	 przekupił	 cię,	 żebyś	 ukradła fabrial?

–	Żaden	z	nich,	jasności.	Ukradłam	go	z	własnej	woli.

–	Chronienie	ich	ci	nie	pomoże.	W	końcu	powiesz	mi	prawdę.

–	To	jest	prawda	–	powiedziała	Shallan,	podnosząc	wzrok.	Czuła	w	sobie	odrobinę sprzeciwu.	–	Dlatego	właśnie	zostałam	twoją	podopieczną.	Aby	ukraść	ten	Dusznik.

–	Tak,	ale	dla	kogo?

–	Dla	siebie.	Czy	tak	trudno	uwierzyć,	że	mogłam	działać	dla	siebie?	Czy	jestem aż	 tak	 żałosną	 porażką,	 że	 jedynym	 racjonalnym	 wyjściem	 jest	 założenie,	 że	 zostałam oszukana	lub	zmanipulowana?!

–	Nie	masz	powodu,	by	podnosić	głos,	dziecko	–	powiedziała	spokojnie	Jasnah.	–	I masz	wszelkie	powody,	by	pamiętać	o	swojej	pozycji.

Shallan	spuściła	wzrok.

Jasnah	milczała	przez	dłuższą	chwilę.	W	końcu	westchnęła.

–	Co	ty	sobie	myślałaś,	dziecko?

–	Mój	ojciec	nie	żyje.

–	I	co	z	tego?

–	 Nie	 był	 lubiany,	 jasności.	 Właściwie	 był	 znienawidzony,	 a	 moja	 rodzina zbankrutowała.	 Bracia	 próbują	 udawać,	 że	 on	 wciąż	 żyje.	 Ale…	 –	 Czy	 odważy	 się powiedzieć,	 że	 jej	 ojciec	 miał	 Dusznik?	 Gdyby	 to	 zrobiła,	 nie	 usprawiedliwiłoby	 to czynu	 Shallan,	 a	 mogło	 wpakować	 rodzinę	 w	 jeszcze	 większe	 kłopoty.	 – Potrzebowaliśmy	 czegoś.	 Przewagi.	 Sposobu,	 by	 szybko	 zarobić	 pieniądze	 albo	 je stworzyć.

Jasnah	 znów	 milczała.	 Kiedy	 w	 końcu	 się	 odezwała,	 wydawała	 się	 lekko rozbawiona.

–	Myślałaś,	że	waszym	wybawieniem	będzie	rozwścieczenie	nie	tylko	wszystkich żarliwców,	ale	też	całego	Alethkaru?	Czy	pomyślałaś,	co	by	zrobił	mój	brat,	gdyby	się o	tym	dowiedział?

Shallan	odwróciła	wzrok,	czuła	się	jednocześnie	głupia	i	zawstydzona.

Jasnah	westchnęła.

–	 Czasami	 zapominam,	 jak	 młoda	 jesteś.	 Rozumiem,	 że	 kradzież	 mogła	 ci	 się wydawać	kusząca.	Ale	i	tak	była	to	głupota.	Załatwiłam	ci	powrót	do	Jah	Keved.	Rano wyjedziesz.

–	Ja…	–	To	było	więcej	niż	zasługiwała.	–	Dziękuję.

–	Twój	przyjaciel	żarliwiec	nie	żyje.

Shallan	z	przerażeniem	podniosła	wzrok.

–	Co	się	stało?

–	 Chleb	 był	 zatruty.	 Grzbietołamaczowy	 proszek.	 Zabójczy,	 posypano	 nim	 chleb tak,	 by	 wyglądał	 jak	 mąka.	 Podejrzewam,	 że	 chleb	 był	 traktowany	 w	 podobny	 sposób za	 każdym	 razem,	 kiedy	 przychodził.	 Jego	 celem	 było	 skłonienie	 mnie,	 żebym	 zjadła kawałek.

–	Ale	ja	jadłam	dużo	tego	chleba!

–	 W	 dżemie	 było	 antidotum	 –	 powiedziała	 Jasnah.	 –	 Znaleźliśmy	 je	 w	 kilku pustych	słoikach,	z	których	korzystał.

–	To	niemożliwe!

–	Zaczęłam	śledztwo	–	mówiła	dalej	kobieta.	–	Powinnam	zrobić	to	od	razu.	Nikt do	końca	nie	pamięta,	skąd	się	wziął	ten	„Kabsal”.	Choć	wobec	ciebie	i	mnie	wyrażał

się	poufale	o	innych	żarliwcach,	oni	nie	znali	go	dobrze.

–	Czyli	on…

–	 Bawił	 się	 tobą,	 dziecko.	 Przez	 cały	 czas	 wykorzystywał	 cię,	 żeby	 dotrzeć	 do mnie.	 Szpiegować	 i	 zabić,	 gdyby	 mu	 się	 udało.	 –	 Mówiła	 tak	 spokojnie,	 tak beznamiętnie.	–	Sądzę,	że	podczas	ostatniej	próby	użył	o	wiele	więcej	proszku,	więcej niż	 kiedykolwiek	 wcześniej,	 może	 liczył,	 że	 nim	 odetchnę.	 Uświadamiał	 sobie,	 że	 to ostatnia	 szansa.	 Jednak	 zwróciło	 się	 to	 przeciwko	 niemu,	 gdyż	 trucizna	 zadziałała	 o wiele	szybciej	niż	się	spodziewał.

Ktoś	 ją	 prawie	 zabił.	 Nie	 ktoś,	 Kabsal.	 Nic	 dziwnego,	 że	 tak	 bardzo	 chciał,	 żeby spróbowała	dżemu!

–	Jestem	tobą	bardzo	rozczarowana,	Shallan	–	powiedziała	Jasnah.	–	Widzę	teraz, dlaczego	próbowałaś	odebrać	sobie	życie.	To	przez	poczucie	winy.

Nie	 próbowała	 się	 zabić.	 Ale	 co	 dobrego	 by	 dało	 wyznanie	 tego?	 Jasnah	 się	 nad nią	litowała,	lepiej	nie	dawać	jej	powodu,	by	zmieniła	zdanie.	Ale	co	z	tymi	dziwnymi rzeczami,	 które	 Shallan	 widziała	 i	 których	 doświadczyła?	 Czy	 Jasnah	 mogła	 je wyjaśnić?

Patrząc	na	Jasnah	i	widząc	zimną	wściekłość	ukrytą	za	spokojną	twarzą,	Shallan była	tak	przerażona,	że	pytania	o	symbologłowych	i	dziwne	miejsce,	które	odwiedziła, zamarły	 na	 jej	 wargach.	 Jak	 mogła	 myśleć,	 że	 jest	 dzielna?	 Nie	 była	 dzielna.	 Była głupia.	 Pamiętała	 czasy,	 gdy	 wściekłość	 ojca	 odbijała	 się	 echem	 w	 całym	 domu.

Cichszy,	bardziej	usprawiedliwiony	gniew	Jasnah	był	nie	mniej	onieśmielający.

–	 Cóż,	 musisz	 nauczyć	 się	 żyć	 z	 poczuciem	 winy	 –	 powiedziała	 Jasnah.	 –	 Nie uciekłaś	 z	 moim	 fabrialem,	 ale	 odrzuciłaś	 bardzo	 obiecującą	 karierę.	 Ten	 głupi	 plan splami	 twoje	 życie	 na	 lata.	 Żadna	 kobieta	 nie	 pozwoli	 ci	 zostać	 swoją	 podopieczną.

Odrzuciłaś	to.	–	Z	niesmakiem	potrząsnęła	głową.	–	Nienawidzę	się	mylić.

Z	tymi	słowami	odwróciła	się.

Shallan	uniosła	rękę.	Muszę	przeprosić.	Muszę	coś	powiedzieć.

–	Jasnah?

Kobieta	nie	spojrzała	na	nią,	a	strażnik	nie	powrócił.

Shallan	 zwinęła	 się	 pod	 kołdrą,	 żołądek	 miała	 ściśnięty	 i	 czuła	 się	 tak	 źle,	 że przez	chwilę	żałowała,	że	nie	wbiła	tego	odłamka	szkła	odrobinę	głębiej.	Albo	może	że Jasnah	nie	spóźniła	się	z	uratowaniem	jej.

Utraciła	 wszystko.	 Żadnego	 fabriala,	 by	 chronić	 rodzinę,	 żadnej	 dalszej	 nauki.

Ani	Kabsala.	Jego	zresztą	nigdy	nie	miała.

Jej	łzy	moczyły	poduszkę,	gdy	słońce	na	zewnątrz	gasło,	a	później	zniknęło.	Nikt nie	przyszedł,	by	sprawdzić	jej	stan.

Nikogo	to	nie	obchodziło.



Rok	wcześniej

Kaladin	 siedział	 w	 milczeniu	 w	 przedsionku	 drewnianego	 punktu	 dowodzenia Amarama.	 Budynek	 składał	 się	 z	 tuzina	 części,	 które	 można	 było	 rozdzielić	 i	 zaprząc do	 nich	 chulle.	 Kaladin	 siedział	 przy	 oknie	 i	 spoglądał	 na	 obóz.	 W	 miejscu,	 gdzie stacjonował	 jego	 oddział,	 ziała	 luka.	 Widział	 ją	 ze	 swojego	 miejsca.	 Ich	 namioty zostały	zwinięte	i	oddane	innym	oddziałom.

Pozostało	 czterech	 jego	 ludzi.	 Czterech	 z	 dwudziestu	 sześciu.	 A	 ludzie	 nazywali go	szczęściarzem.	Burzą	Błogosławionym.	Nawet	zaczynał	w	to	wierzyć.

Zabiłem	 dziś	 Odpryskowego,	 pomyślał	 otępiały.	 Jak	 Lanacin	 Pewny	 albo	 Evod Celny.	Ja.	Zabiłem	jednego	z	nich.

I	nic	go	to	nie	obchodziło.

Oparł	ramiona	na	drewnianym	parapecie.	W	oknie	nie	było	szkła	i	czuł	podmuchy wiatru.	 Między	 namiotami	 przelatywał	 wiatrospren.	 W	 pomieszczeniu	 za	 plecami Kaladina	 leżał	 gruby	 czerwony	 dywan,	 a	 na	 ścianach	 wisiały	 tarcze.	 Było	 też	 kilka tapicerowanych	 krzeseł,	 takich	 jak	 to,	 na	 którym	 siedział.	 To	 był	 „mały”	 przedsionek punktu	dowodzenia	–	mały,	jednak	większy	od	całego	ich	domu	w	Palenisku,	łącznie	z salą	operacyjną.

Zabiłem	Odpryskowego,	pomyślał	znowu.	A	później	oddałem	Ostrze	i	Pancerz.

To	 musiała	 być	 najbardziej	 bezdennie	 głupia	 rzecz,	 jaką	 zrobił	 ktokolwiek,	 w którymkolwiek	 królestwie,	 w	 którejkolwiek	 epoce.	 Jako	 Odpryskowy,	 Kaladin	 byłby ważniejszy	 niż	 Roshone	 –	 ważniejszy	 nawet	 od	 Amarama.	 Mógłby	 udać	 się	 na Strzaskane	Równiny	i	walczyć	w	prawdziwej	wojnie.

Koniec	z	granicznymi	potyczkami.	Koniec	z	małostkowymi	jasnookimi	kapitanami z	nieważnych	 rodów,	rozgoryczonymi,	 gdyż	pozostawiono	 ich	na	 tyłach.	Już	 nigdy	 nie musiałby	 się	 martwić	 pęcherzami	 od	 butów,	 które	 nie	 pasowały,	 breją	 smakującą kremem	albo	innymi	żołnierzami,	którzy	mieli	ochotę	na	bójkę.

Mógłby	być	bogaty.	Oddał	to	wszystko,	od	niechcenia.

A	 mimo	 to,	 sama	 myśl	 o	 dotknięciu	 tego	 Ostrza	 sprawiała,	 że	 robiło	 mu	 się niedobrze.	Nie	pragnął	bogactwa,	tytułów,	armii	ani	nawet	porządnego	posiłku.	Chciał

móc	cofnąć	czas	i	uratować	ludzi,	którzy	mu	ufali.	Dlaczego	pobiegł	za	Odpryskowym?

Powinien	uciec.	Ale	nie,	on	upierał	się,	by	zaatakować	burzowego	Odpryskowego.

Chroniłeś	swojego	arcymarszałka,	powiedział	sobie.	Jesteś	bohaterem.

Ale	 dlaczego	 życie	 Amarama	 było	 więcej	 warte	 niż	 życie	 jego	 ludzi?	 Kaladin służył	Amaramowi	ze	względu	na	honor,	który	tamten	okazał.	Podczas	arcyburz	dzielił

się	 z	 włócznikami	 wygodą	 swojego	 punktu	 dowodzenia,	 co	 burzę	 z	 innym	 oddziałem.

Nalegał,	by	jego	ludzie	byli	dobrze	karmieni	i	opłacani.	Nie	traktował	ich	jak	błoto.

Jednakże	 pozwalał	 na	 to	 swoim	 podwładnym.	 I	 złamał	 obietnicę,	 że	 ochroni Tiena.

Ja	też.	Ja	też…

Wnętrze	 Kaladina	 wypełniało	 poczucie	 winy	 i	 smutek.	 Jedno	 pozostało	 w	 tym jasne,	 niczym	 plama	 światła	 na	 ścianie	 ciemnego	 pomieszczenia.	 Nie	 chciał	 mieć	 nic do	czynienia	z	tymi	Odpryskami.	Nie	chciał	ich	nawet	dotykać.

Drzwi	otworzyły	się	z	hukiem	i	Kaladin	obrócił	się	na	krześle.	Do	środka	wszedł

Amaram.	 Wysoki,	 szczupły,	 o	 pociągłej	 twarzy,	 ubrany	 w	 długi	 wojskowy	 płaszcz	 w ciemnozielonym	 odcieniu.	 Szedł	 o	 kulach.	 Kaladin	 obrzucił	 krytycznym	 spojrzeniem bandaż	 i	 łubki.	 Ja	 poradziłbym	 sobie	 lepiej,	 pomyślał.	 Nalegałby	 też,	 by	 pacjent pozostał	w	łóżku.

Amaram	 rozmawiał	 z	 jednym	 ze	 swoich	 strażników	 burz,	 starszym	 mężczyzną	 o prostokątnej	brodzie,	ubranym	w	czarną	szatę.

–	 …dlaczego	 Thaidakar	 miałby	 tak	 zaryzykować?	 –	 mówił	 przyciszonym	 głosem Amaram.	 –	 Ale	 poza	 tym,	 kto	 mógłby	 to	 być?	 Duchokrwiści	 robią	 się	 coraz	 bardziej zuchwali.	Musimy	się	dowiedzieć,	kim	był.	Co	o	nim	wiemy?

–	 Był	 Vedeńczykiem,	 oświecony	 –	 odparł	 strażnik	 burz.	 –	 Nie	 rozpoznałem	 go.

Przeprowadzę	śledztwo.

Amaram	 pokiwał	 głową.	 Za	 ich	 dwójką	 do	 środka	 weszła	 grupka	 jasnookich oficerów,	 jeden	 z	 nich	 niósł	 Ostrze	 Odprysku	 na	 czystej	 białej	 tkaninie.	 Za	 nimi przybyła	 czwórka	 pozostałych	 przy	 życiu	 członków	 oddziału	 Kaladina	 –	 Hab,	 Reesh, Alabet	i	Coreb.

Kaladin	 wstał.	 Czuł	 się	 wyczerpany.	 Amaram	 pozostał	 przy	 wejściu	 z	 rękami założonymi	na	piersi,	gdy	ostatnia	dwójka	weszła	do	środka	i	zamknęła	za	sobą	drzwi.

Ci	 dwaj	 również	 byli	 jasnookimi,	 ale	 pomniejszymi	 –	 oficerowie	 z	 osobistej	 straży Amarama.	Czy	oni	również	byli	wśród	tych,	którzy	uciekli?

To	 było	 rozsądne	 posunięcie,	 pomyślał	 Kaladin.	 Rozsądniejsze	 niż	 to,	 co	 ja zrobiłem.

Amaram	 wspierał	 się	 na	 lasce	 i	 przyglądał	 Kaladinowi	 orzechowymi	 oczami.	 Od kilku	godzin	naradzał	się	ze	swoimi	ludźmi,	próbując	odkryć,	kim	był	Odpryskowy.

–	Dzielnie	dziś	postąpiłeś,	żołnierzu	–	powiedział	do	Kaladina.

–	 Ja…	 –	 Jak	 można	 było	 na	 to	 zareagować?	 Żałuję,	 że	 nie	 zostawiłem	 cię	 na śmierć,	panie.	–	Dziękuję.

–	Wszyscy	inni	uciekli,	włącznie	z	moją	strażą	honorową.	–	Dwaj	mężczyźni	przy drzwiach	z	zawstydzeniem	spuścili	wzrok.	–	Ale	ty	ruszyłeś	do	ataku.	Dlaczego?

–	Tak	naprawdę	wcale	się	nad	tym	nie	zastanawiałem,	panie.

Amaram	nie	wydawał	się	zadowolony	z	takiej	odpowiedzi.

–	Nazywasz	się	Kaladin,	tak?

–	Tak,	oświecony.	Z	Paleniska?	Pamiętacie?

Amaram	zmarszczył	czoło.

–	 Wasz	 krewniak,	 Roshone,	 jest	 tam	 panem	 miasta.	 Kiedy	 przyjechaliście werbować,	posłał	mojego	brata	do	armii.	Ja…	zaciągnąłem	się	razem	z	nim.

–	Ach	tak	–	odparł	arcymarszałek.	–	Wydaje	mi	się,	że	cię	pamiętam.	–	Nie	spytał	o Tiena.	 –	 Wciąż	 nie	 odpowiedziałeś	 na	 moje	 pytanie.	 Dlaczego	 zaatakowałeś?	 Nie chodziło	o	Ostrze	Odprysku.	Odrzuciłeś	je.

–	Tak,	panie.

Stojący	 z	 boku	 strażnik	 burz	 uniósł	 brwi,	 jakby	 nie	 mógł	 uwierzyć,	 że	 Kaladin odmówił	 przyjęcia	 Odprysków.	 Żołnierz	 trzymający	 Ostrze	 wciąż	 patrzył	 na	 nie	 z podziwem.

–	Dlaczego?	–	powtórzył	Amaram.	–	Dlaczego	je	odrzuciłeś?	Muszę	wiedzieć.

–	Nie	chcę	go,	panie.

–	Tak,	ale	dlaczego?

Ponieważ	to	uczyniłoby	mnie	jednym	z	was.	Ponieważ,	patrząc	na	tę	broń,	wciąż widzę	twarze	ludzi,	których	jej	właściciel	tak	od	niechcenia	zamordował.

Ponieważ…	ponieważ…

–	Nie	umiem	na	to	odpowiedzieć,	panie	–	odparł	z	westchnieniem	Kaladin.

Strażnik	burz	podszedł	do	piecyka,	kręcąc	głową.	Zaczął	ogrzewać	ręce.

–	Posłuchajcie	–	powiedział	Kaladin.	–	Te	Odpryski	należą	do	mnie.	Powiedziałem, żeby	 oddać	 je	 Corebowi.	 Jest	 najwyższym	 stopniem	 spośród	 moich	 żołnierzy	 i najlepszym	wojownikiem.

Pozostała	 trójka	 zrozumie.	 Poza	 tym,	 Coreb	 się	 o	 nich	 zatroszczy,	 kiedy	 już zostanie	jasnookim.

Amaram	 popatrzył	 na	 Coreba,	 po	 czym	 skinął	 na	 swoich	 ludzi.	 Jeden	 zamknął

okiennice.	 Pozostali	 wyjęli	 miecze	 i	 ruszyli	 w	 stronę	 ocalałej	 czwórki	 żołnierzy Kaladina.

Kaladin	 krzyknął	 i	 rzucił	 się	 naprzód,	 ale	 dwaj	 z	 oficerów	 stali	 blisko	 niego.

Jeden	 zadał	 mu	 cios	 w	 brzuch	 w	 chwili,	 kiedy	 Kaladin	 zaczął	 się	 ruszać.	 Był	 tak zaskoczony,	że	właściwie	nadział	się	na	pięść	i	sapnął.

Nie.

Walcząc	 z	 bólem,	 obrócił	 się	 i	 zamachnął	 w	 stronę	 mężczyzny.	 Tamten	 otworzył

szerzej	oczy,	kiedy	trafiła	go	pięść	Kaladina,	odrzucając	go	do	tyłu.	Inni	rzucili	się	na niego.	Nie	miał	broni	i	był	tak	zmęczony	po	bitwie,	że	z	trudem	trzymał	się	na	nogach.

Powalili	 go	 na	 ziemię	 uderzeniami	 w	 bok	 i	 plecy.	 Padł	 na	 podłogę,	 lecz	 wciąż	 mógł

patrzeć,	jak	żołnierze	zabijają	jego	ludzi.

Reesh	padł	jako	pierwszy.	Kaladin	sapnął	i	wyciągnął	rękę,	próbując	podnieść	się na	kolana.

To	się	nie	może	dziać	naprawdę.	Proszę,	nie!

Hab	 i	 Alabet	 wyciągnęli	 noże,	 ale	 szybko	 zginęli,	 jeden	 żołnierz	 wypatroszył

Haba,	 podczas	 gdy	 dwaj	 pozostali	 zarąbali	 Alabeta.	 Jego	 nóż	 z	 łoskotem	 upadł	 na ziemię,	po	nim	jego	ręka,	a	na	koniec	ciało.

Coreb	 żył	 najdłużej,	 cofał	 się	 z	 wyciągniętymi	 rękami.	 Nie	 krzyczał.	 Wydawało się,	że	rozumie.	Oczy	Kaladina	łzawiły,	a	jeden	z	żołnierzy	chwycił	go	od	tyłu,	żeby	nie mógł	pomóc.

Coreb	padł	na	kolana	i	zaczął	błagać.	Jeden	z	ludzi	Amarama	uderzył	go	w	kark, gładko	odcinając	mu	głowę.	Wszystko	skończyło	się	w	kilka	chwil.

–	Ty	sukinsynu!	–	powiedział	Kaladin,	jęcząc	z	bólu.	–	Ty	burzowy	sukinsynu!

Kaladin	 odkrył,	 że	 płacze,	 szarpał	 się	 bezużytecznie	 z	 czterema	 mężczyznami, którzy	go	przytrzymywali.	Krew	zabitych	włóczników	wsiąkała	w	deski	podłogi.

Byli	martwi.	Wszyscy	byli	martwi.	Ojcze	Burz!	Wszyscy!

Amaram	 zrobił	 krok	 naprzód.	 Minę	 miał	 ponurą.	 Ukląkł	 na	 jedno	 kolano	 przed Kaladinem.

–	Przykro	mi.

–	Sukinsyn!	–	wrzasnął	Kaladin	najgłośniej	jak	potrafił.

–	Nie	mogłem	ryzykować,	że	opowiedzą,	co	widzieli.	Tak	musi	być,	żołnierzu.	To dla	dobra	armii.	Dowiedzą	się,	że	twój	oddział	pomógł	Odpryskowemu.	Widzisz,	ludzie muszą	uwierzyć,	że	to	ja	go	zabiłem.

–	Bierzesz	Odpryski	dla	siebie!

–	 Jestem	 wyszkolony	 w	 walce	 mieczem	 –	 stwierdził	 Amaram	 –	 i	 przyzwyczajony do	pancerza	płytowego.	Najlepiej	posłuży	Alethkarowi,	jeśli	to	ja	będę	je	nosił.

–	Mogłeś	mnie	o	nie	poprosić!	Niech	cię	burza!

–	A	gdyby	wieści	rozeszły	się	po	obozie?	–	spytał	ponuro	Amaram.	–	Że	ty	zabiłeś Odpryskowego,	 ale	 ja	 dostałem	 Odpryski?	 Nikt	 by	 nie	 uwierzył,	 że	 oddałeś	 je	 z własnej	 woli.	 Poza	 tym,	 synu,	 nie	 pozwoliłbyś	 mi	 ich	 zatrzymać.	 –	 Pokręcił	 głową.	 – Zmieniłbyś	zdanie.	Za	dzień	albo	dwa	zapragnąłbyś	bogactwa	i	prestiżu…	inni	by	cię do	 tego	 przekonali.	 Zażądałbyś,	 żebym	 ci	 je	 zwrócił.	 Minęło	 wiele	 godzin,	 nim podjąłem	decyzję,	ale	Restares	ma	rację,	tak	należy	postąpić.	Dla	dobra	Alethkaru.

–	Tu	nie	chodzi	o	Alethkar!	Tylko	o	ciebie!	Niech	cię	burza,	miałeś	być	lepszy	od pozostałych!

Z	brody	Kaladina	kapały	łzy.

Na	 twarzy	 Amarama	 nagle	 pojawiło	 się	 poczucie	 winy,	 jakby	 wiedział,	 że	 słowa Kaladina	 są	 prawdą.	 Odwrócił	 się,	 gestem	 wzywając	 strażnika	 burz.	 Mężczyzna odszedł	 od	 piecyka,	 trzymając	 coś,	 co	 ogrzewał	 na	 węglach.	 Niewielkie	 żelazo	 do piętnowania.

–	To	wszystko	udawanie?	–	spytał	Kaladin.	–	Szlachetny	oświecony,	który	troszczy się	o	swoich	ludzi?	Kłamstwa?	Wszystko?

–	 Robię	 to	 dla	 swoich	 ludzi	 –	 powiedział	 Amaram.	 Wziął	 Ostrze	 Odprysku	 z tkaniny,	zacisnął	na	nim	dłoń.	Klejnot	na	głowicy	zabłysł	białym	światłem.	–	Nigdy	nie pojmiesz	 ciężarów,	 jakie	 dźwigam.	 –	 Głos	 Amarama	 nie	 brzmiał	 już	 spokojnie	 i rozsądnie.	Przybrał	obronny	ton.	–	Nie	mogę	się	przejmować	życiem	paru	ciemnookich włóczników,	kiedy	moja	decyzja	może	uratować	tysiące	innych.

Strażnik	 burz	 podszedł	 do	 Kaladina	 i	 uniósł	 żelazo.	 Odwrócone	 glify	 czytało	 się jako	 sas	nahn.	Piętno	niewolnika.

–	 Przyszedłeś	 do	 mnie	 –	 powiedział	 Amaram,	 kuśtykając	 do	 drzwi.	 Ominął	 trupa Reesha.	–	Za	uratowanie	mi	życia	ocalę	twoje.	Pięciu	ludziom	opowiadającym	tę	samą historię	by	uwierzono,	ale	jeden	niewolnik	zostanie	zignorowany.	W	obozie	dowiedzą się,	 że	 nie	 próbowałeś	 pomóc	 swoim	 towarzyszom,	 ale	 też	 nie	 próbowałeś	 ich powstrzymać.	Uciekłeś	i	pojmała	cię	moja	straż.

Amaram	 zawahał	 się	 w	 drzwiach,	 opierając	 płaz	 skradzionego	 Ostrza	 Odprysku na	ramieniu.	W	jego	oczach	wciąż	była	wina,	ale	próbował	ją	ukryć.

–	Zostajesz	zwolniony	jako	dezerter	i	napiętnowany	jako	niewolnik.	Ale	okazałem ci	łaskę	i	oszczędziłem	ci	śmierci.

Otworzył	drzwi	i	wyszedł.

Żelazo	 do	 piętnowania	 opadło,	 wypalając	 los	 Kaladina	 w	 jego	 skórze.	 Wydał	 z siebie	ostatni	krzyk.





Koniec

części	trzeciej





Interludia

Baxil	•	Geranid	•	Szeth

Baxil	 szedł	 luksusowym	 pałacowym	 korytarzem,	 ściskając	 wypchaną	 torbę	 z narzędziami.	 Za	 plecami	 usłyszał	 dźwięk	 przypominający	 kroki.	 Podskoczył	 i	 obrócił

się	na	pięcie.	Nic	nie	widział.	Korytarz	był	pusty,	na	podłodze	leżał	złocisty	dywan,	na ścianach	wisiały	zwierciadła,	a	łukowate	sklepienie	zdobiła	skomplikowana	mozaika.

–	Mógłbyś	przestać?	–	powiedział	idący	obok	niego	Av.	–	Za	każdym	razem,	kiedy podskakujesz,	odruchowo	mam	ochotę	cię	trzepnąć.

–	Nic	na	to	nie	poradzę	–	odparł	Baxil.	–	Nie	powinniśmy	robić	tego	nocą?

–	Pani	wie,	co	robi	–	stwierdził	Av.

Podobnie	 jak	 Baxil,	 Av	 był	 Emulem,	 miał	 ciemną	 skórę	 i	 włosy.	 Ale	 wyższy mężczyzna	 był	 obdarzony	 o	 wiele	 większą	 pewnością	 siebie.	 Przechadzał	 się korytarzami,	 zachowując	 się	 tak,	 jakby	 byli	 mile	 widzianymi	 gośćmi,	 a	 przez	 ramię miał	przerzuconą	pochwę	z	mieczem	o	grubym	ostrzu.

Jeśli	 Pierwszy	 Kadasix	 pozwoli,	 pomyślał	 Baxil,	 wolałbym	 raczej,	 żeby	 Av	 nie musiał	wyciągać	tej	broni.	Dziękuję.

Pani	 szła	 przed	 nimi,	 poza	 ich	 trójką	 na	 korytarzu	 nie	 było	 nikogo.	 Nie	 była Emulką,	 wyglądem	 nie	 przypominała	 nawet	 Makabaków,	 choć	 miała	 ciemną	 skórę	 i piękne	 długie	 czarne	 włosy.	 Jej	 oczy	 wyglądały	 jak	 u	 Shina,	 ale	 była	 też	 wysoka	 i smukła	 jak	 Alethi.	 Av	 sądził,	 że	 jest	 mieszanego	 pochodzenia.	 To	 w	 każdym	 razie mówił,	 kiedy	 odważyli	 się	 rozmawiać	 o	 takich	 sprawach.	 Pani	 miała	 dobry	 słuch.

Zadziwiająco	dobry	słuch.

Zatrzymała	się	przy	kolejnym	skrzyżowaniu.	Baxil	znów	obejrzał	się	przez	ramię.

Av	sprzedał	mu	kuksańca,	ale	on	nic	nie	mógł	na	to	poradzić.	Owszem,	pani	twierdziła, że	 pałacowi	 służący	 będą	 zajęci	 przygotowywaniem	 nowego	 skrzydła	 gościnnego,	 ale to	był	dom	samego	Ashno	z	Mędrców.	Jednego	z	najbogatszych	i	najświętszych	ludzi	w całym	Emulu.	Miał	setki	sług.	A	gdyby	jeden	z	nich	przeszedł	tym	korytarzem?

Dwaj	 mężczyźni	 dołączyli	 do	 swojej	 pani	 na	 skrzyżowaniu.	 Baxil	 wpatrzył	 się przed	siebie,	żeby	nie	oglądać	się	przez	ramię,	ale	wtedy	zorientował	się,	że	gapi	się na	 panią.	 Niebezpiecznie	 było	 zatrudniać	 się	 u	 tak	 pięknej	 kobiety,	 z	 tak	 długimi czarnymi	 włosami,	 rozpuszczonymi	 i	 sięgającymi	 jej	 do	 pasa.	 Nigdy	 nie	 nosiła przyzwoitej	kobiecej	sukni,	a	nawet	sukienki	czy	spódnicy.	Zawsze	spodnie,	zazwyczaj gładkie	 i	 obcisłe,	 a	 u	 pasa	 wąski	 miecz.	 Jej	 oczy	 były	 tak	 bladofiołkowe,	 że	 prawie białe.

Była	oszałamiająca.	Cudowna,	upajająca,	przytłaczająca.

Av	 znów	 go	 trącił	 w	 żebra.	 Baxil	 podskoczył	 i	 posłał	 kuzynowi	 wściekłe spojrzenie,	masując	brzuch.

–	Baxilu	–	odezwała	się	pani.	–	Moje	narzędzia.

Otworzył	torbę	i	podał	jej	złożony	pas	z	narzędziami.	Zabrzęczał,	kiedy	go	wzięła, nie	obdarzając	mężczyzny	nawet	spojrzeniem,	i	ruszyła	korytarzem	po	lewej.

Baxil	przyglądał	się,	czując	się	nieswojo.	To	była	Uświęcona	Sala,	miejsce,	gdzie zamożny	człowiek	umieszczał	podobizny	swoich	Kadasixów,	by	oddawać	im	cześć.	Pani podeszła	 do	 pierwszego	 dzieła	 sztuki.	 Obraz	 przedstawiał	 Epan,	 Panią	 Snów.	 Był

piękny,	mistrzowsko	namalowany	złotą	farbą	na	czarnym	płótnie.

Pani	 wyjęła	 z	 zawiniątka	 nóż	 i	 przecięła	 obraz.	 Baxil	 skrzywił	 się,	 ale	 nic	 nie powiedział.	Niemal	już	przyzwyczaił	się	do	niedbałości,	z	jaką	niszczyła	dzieła	sztuki, choć	nadal	jej	nie	pojmował.	Trzeba	jednak	przyznać,	że	płaciła	im	bardzo	dobrze.

Av	opierał	się	o	ścianę	i	dłubał	w	zębach	paznokciem.	Baxil	próbował	naśladować jego	 swobodną	 pozę.	 Dużą	 salę	 oświetlały	 topazowe	 odłamki	 osadzone	 w	 pięknych żyrandolach,	ale	nie	próbowali	ich	wziąć.	Pani	nie	akceptowała	kradzieży.

–	Zastanawiałem	się,	czy	nie	poszukać	Starej	Magii	–	powiedział	Baxil,	częściowo po	 to,	 by	 się	 nie	 kulić,	 kiedy	 pani	 zabrała	 się	 za	 wydłubywanie	 oczu	 pięknego popiersia.

Av	parsknął.

–	Czemu?

–	 Nie	 wiem	 –	 odparł	 Baxil.	 –	 Chciałbym	 coś	 ze	 sobą	 zrobić.	 Wiesz,	 nigdy	 jej	 nie szukałem,	a	mówią,	że	każdy	dostaje	jedną	szansę.	Żeby	poprosić	Strażniczkę	Nocy	o łaskę.	Wykorzystałeś	swoją?

–	Nie.	Nie	chciało	mi	się	udawać	aż	do	Doliny.	Poza	tym,	mój	brat	poszedł.	Wrócił

z	rękami	pozbawionymi	czucia.	Już	nigdy	więcej	nic	nimi	nie	poczuł.

–	Jaka	była	jego	łaska?	–	spytał	Baxil,	kiedy	pani	owinęła	tkaniną	wazę,	po	czym cicho	stłukła	ją	na	podłodze	i	zmiażdżyła	kawałki.

–	Nie	wiem	–	powiedział	Av.	–	Nigdy	się	nie	przyznał.	Wydawał	się	zawstydzony.

Pewnie	 poprosił	 o	 coś	 głupiego,	 na	 przykład	 ładną	 fryzurę.	 –	 Av	 uśmiechnął	 się szyderczo.

–	Pomyślałem,	że	uczynię	się	bardziej	użytecznym	–	stwierdził	Baxil.	–	Poproszę	o odwagę,	wiesz?

–	Jeśli	chcesz	–	odparł	Av.	–	Wydaje	mi	się,	że	są	lepsze	sposoby	niż	Stara	Magia.

Nigdy	nie	wiesz,	z	jakim	przekleństwem	skończysz.

–	Mógłbym	idealnie	sformułować	swoją	prośbę.

–	 To	 tak	 nie	 działa	 –	 zauważył	 Av.	 –	 To	 nie	 gra,	 niezależnie	 od	 tego,	 co	 twierdzą opowieści.	 Strażniczka	 Nocy	 cię	 nie	 oszukuje	 ani	 nie	 wypacza	 twoich	 słów.	 Prosisz	 o łaskę.	 Ona	 daje	 ci	 to,	 na	 co	 jej	 zdaniem	 zasługujesz,	 a	 później	 dodatkowo	 daje	 ci przekleństwo.	Czasem	powiązane,	czasem	nie.

–	 A	 ty	 jesteś	 ekspertem?	 –	 spytał	 Baxil.	 Pani	 cięła	 kolejny	 obraz.	 –	 Chyba powiedziałeś,	że	nigdy	do	niej	nie	poszedłeś.

–	Bo	nie	poszedłem.	Z	takiego	powodu,	że	poszli	tam	wszyscy	moi	bracia,	ojciec	i matka.	Niektórzy	dostali	to,	co	chcieli.	Większość	żałowała	przekleństwa,	poza	ojcem.

Dostał	belę	porządnej	tkaniny,	później	sprzedał	ją,	żebyśmy	nie	umarli	z	głodu	podczas rzepnikowej	zarazy	przed	paru	dekadami.

–	Jakie	było	jego	przekleństwo?	–	spytał	Baxil.

–	Od	tego	czasu	widział	świat	do	góry	nogami.

–	Naprawdę?

–	 Tak.	 –	 Av	 westchnął.	 –	 Zupełnie	 wykręcony.	 Jakby	 ludzie	 chodzili	 po	 suficie,	 a niebo	miał	pod	nogami.	Mówił,	że	szybko	się	do	tego	przyzwyczaił,	a	przed	śmiercią	w ogóle	nie	uważał	tego	za	przekleństwo.

Sama	myśl	o	przekleństwie	sprawiła,	że	Baxilowi	zrobiło	się	niedobrze.	Spojrzał

na	 swój	 worek	 z	 narzędziami.	 Gdyby	 nie	 był	 takim	 tchórzem,	 może	 udałoby	 mu	 się przekonać	panią,	by	spojrzała	na	niego	inaczej	niż	jak	na	wynajętego	tragarza.

Jeśli	Pierwszy	Kadasix	pozwoli,	pomyślał,	byłoby	bardzo	miło,	gdybym	wiedział, jak	postąpić	właściwie.	Dziękuję.

Pani	wróciła.	Była	nieco	rozczochrana.	Wyciągnęła	młot.

–	Wyściełany	młot,	Baxilu.	Tam	z	tyłu	jest	rzeźba.

W	odpowiedzi	wyciągnął	młot	z	worka	i	podał	go	jej.

–	 Może	 powinnam	 zdobyć	 Ostrze	 Odprysku	 –	 powiedziała	 od	 niechcenia, zarzucając	młot	na	ramię.	–	Ale	wtedy	wszystko	mogłoby	się	okazać	zbyt	łatwe.

–	Wcale	by	mi	nie	przeszkadzało,	gdyby	było	zbyt	łatwe,	pani	–	zauważył	Baxil.

Pociągnęła	 nosem	 i	 znów	 ruszyła	 korytarzem.	 Wkrótce	 zaczęła	 walić	 młotem	 w rzeźbę	na	drugim	końcu,	odłamując	jej	ramiona.	Baxil	się	skrzywił.

–	Ktoś	to	usłyszy.

–	Ano	–	zgodził	się	Av.	–	Pewnie	dlatego	zostawiła	ją	na	koniec.

Uderzenia	 były	 przynajmniej	 nieco	 tłumione	 przez	 wyściełanie.	 Najpewniej	 byli jedynymi	 złodziejami,	 którzy	 wślizgiwali	 się	 do	 domów	 bogaczy	 i	 niczego	 nie zabierali.

–	Dlaczego	ona	to	robi,	Av?	–	spytał	Baxil.

–	Nie	wiem.	Może	powinieneś	ją	zapytać?

–	Chyba	mówiłeś,	że	w	żadnym	wypadku	nie	powinienem	tego	robić!

–	To	zależy	–	stwierdził	Av.	–	Jak	bardzo	jesteś	przywiązany	do	swoich	kończyn?

–	Dosyć.

–	Cóż,	jeśli	chcesz,	by	to	się	zmieniło,	zacznij	zadawać	pani	wścibskie	pytania.	A do	tej	chwili	siedź	cicho.

Baxil	już	się	nie	odezwał.	Stara	Magia,	pomyślał.	Mogłaby	mnie	zmienić.	Pójdę	jej poszukać.

Znając	jednak	jego	szczęście,	nie	odnajdzie	jej.	Westchnął	i	oparł	się	o	ścianę.	Od strony	pani	wciąż	dobiegały	stłumione	łupnięcia.



–	Zastanawiam	się	nad	zmianą	Powołania	–	powiedział	z	tyłu	Ashir.

Geranid	 w	 zamyśleniu	 pokiwała	 głową,	 pracując	 nad	 równaniami.	 Niewielkie





kamienne





pomieszczenie

wypełniała





ostra

woń

przypraw.





Ashir

znów

eksperymentował.	 Wykorzystywał	 do	 tego	 jakiś	 rodzaj	 proszku	 curry	 i	 rzadki	 owoc	 z Shinovaru,	 który	 skarmelizował.	 Coś	 w	 tym	 rodzaju.	 Słyszała,	 jak	 skwierczy	 na	 jego nowej	płycie	podgrzewanej	fabrialem.

–	Mam	dość	gotowania	–	mówił	dalej	Ashir.

Miał	cichy,	łagodny	głos.	Kochała	go	za	to.	Częściowo	dlatego,	że	lubił	mówić	–	a jeśli	ktoś	miał	do	niej	mówić,	kiedy	próbowała	myśleć,	lepiej,	żeby	miał	cichy,	łagodny głos.

–	Nie	mam	już	takiego	zamiłowania,	jak	wcześniej	–	kontynuował.	–	Poza	tym,	po co	kucharz	w	Krainie	Ducha?

–	Heroldowie	potrzebują	jedzenia	–	powiedziała	z	roztargnieniem,	wymazała	linię na	tabliczce	do	pisania,	po	czym	zapisała	pod	nią	kolejną	linię.

–	 Naprawdę?	 –	 spytał	 Ashir.	 –	 Nigdy	 nie	 byłem	 co	 do	 tego	 przekonany.	 Owszem, czytałem	spekulacje,	ale	nie	wydają	mi	się	racjonalne.	Ciało	musi	zostać	nakarmione	w Krainie	Materii,	ale	duch	istnieje	w	zupełnie	innym	stanie.

–	Stanie	idealnym	–	odparła.	–	Być	może	mógłbyś	więc	tworzyć	idealne	potrawy.

–	Hm…	a	jaka	w	tym	zabawa?	Żadnych	eksperymentów.

–	 Przeżyję	 bez	 nich	 –	 powiedziała	 i	 pochyliła	 się,	 by	 przyjrzeć	 się	 palenisku,	 na którym	 wśród	 płomieni	 tańczyły	 dwa	 ogniospreny.	 –	 Jeśli	 znaczyłoby	 to,	 że	 nigdy	 nie musiałabym	 jeść	 czegoś	 takiego	 jak	 ta	 zielona	 zupa,	 którą	 ugotowałeś	 w	 tamtym miesiącu.

–	 Ach	 –	 powiedział	 tęsknie.	 –	 To	 było	 coś,	 czyż	 nie?	 Absolutnie	 odrażająca,	 choć zrobiona	w	całości	ze	smakowitych	składników.	–	Najwyraźniej	uważał	to	za	osobisty triumf.	 –	 Ciekawe,	 czy	 w	 Krainie	 Umysłu	 coś	 jedzą.	 Czy	 tamtejsze	 jedzenie	 postrzega się	 jako	 istotę?	 Muszę	 poczytać	 i	 sprawdzić,	 czy	 ktokolwiek	 coś	 jadł	 podczas odwiedzin	w	Cieniomorzu.

Geranid	odpowiedziała	niezobowiązującym	chrząknięciem	i	wyjęła	suwmiarkę,	by zmierzyć	ogniospreny.	Zmarszczyła	czoło	i	zrobiła	kolejną	notatkę.

–	Proszę,	kochanie	–	powiedział	Ashir,	podszedł	bliżej,	ukląkł	obok	niej	i	podał	jej niewielką	miseczkę.	–	Spróbuj.	Powinno	ci	smakować.

Przyjrzała	 się	 zawartości.	 Kawałki	 chleba	 przykryte	 czerwonym	 sosem.	 To	 było męskie	jedzenie,	ale	takie	kwestie	nie	miały	znaczenia,	gdyż	oboje	byli	żarliwcami.

Z	 zewnątrz	 dobiegały	 dźwięki	 fal	 łagodnie	 uderzających	 o	 skały.	 Znajdowali	 się na	niewielkiej	wysepce	w	Reshi,	teoretycznie	zostali	wysłani,	by	zaspokajać	potrzeby religijne	 wszelkich	 vorińskich	 gości.	 Czasem	 rzeczywiście	 odwiedzali	 ich	 w	 tym	 celu podróżni,	z	rzadka	nawet	sami	Reshi.	Ale	tak	naprawdę	dzięki	temu	udało	im	się	uciec i	 skupić	 na	 eksperymentach.	 Geranid	 na	 badaniach	 nad	 sprenami.	 Ashir	 na	 chemii	 – poprzez	gotowanie,	rzecz	jasna,	gdyż	dzięki	temu	mógł	spożywać	efekty.

Korpulentny	 mężczyzna	 uśmiechnął	 się	 przyjaźnie.	 Miał	 ogoloną	 głowę	 i starannie	 przyciętą	 siwą	 brodę.	 Oboje	 trzymali	 się	 zasad,	 mimo	 odosobnienia.	 Nie kończyło	się	księgi	życia	pełnego	wiary	niechlujnym	ostatnim	rozdziałem.

–	Żadnej	zieleni	–	zauważyła,	biorąc	miseczkę.	–	Dobry	znak.

–	Hm	–	powiedział,	pochylając	się	i	poprawiając	okulary,	by	przeczytać	jej	notatki.

–	 Tak,	 to	 warzywo	 z	 Shinovaru	 skarmelizowało	 się	 w	 naprawdę	 fascynujący	 sposób.

Cieszę	 się,	 że	 Gom	 mi	 je	 przyniósł.	 Musisz	 przejrzeć	 moje	 notatki.	 Chyba	 dobrze zapisałem	liczby,	ale	mogę	się	mylić.

Nie	był	tak	dobrym	matematykiem,	jak	teoretykiem.	Całe	szczęście	w	przypadku Geranid	było	odwrotnie.

Wzięła	 łyżkę	 i	 spróbowała.	 Nie	 nosiła	 rękawa	 na	 bezpiecznej	 dłoni	 –	 kolejna	 z zalet	bycia	żarliwczynią.	Jedzenie	smakowało	całkiem	nieźle.

–	Spróbowałeś	tego,	Ashirze?

–	Nie	–	odparł,	wciąż	wpatrując	się	w	jej	równania.	–	To	ty	jesteś	odważna,	moja droga.

Pociągnęła	nosem.

–	Jest	koszmarne.

–	O	czym	świadczy	to,	że	w	tej	właśnie	chwili	wzięłaś	kolejny	spory	kęs.

–	Tak,	ale	tobie	by	nie	smakowało.	Żadnych	owoców.	Czy	dodałeś	też	rybę?

–	 Wysuszoną	 garść	 płotek,	 które	 złapałem	 dziś	 rano.	 Wciąż	 nie	 wiem,	 jaki	 to gatunek.	 Ale	 są	 smaczne.	 –	 Zawahał	 się,	 po	 czym	 spojrzał	 na	 palenisko	 i	 spreny.	 – Geranid,	co	się	dzieje?

–	Chyba	dokonałam	przełomu	–	powiedziała	cicho.

–	Ale	liczby	–	zauważył,	stukając	w	tabliczkę.	–	Powiedziałaś,	że	są	przypadkowe, i	nadal	są.

–	Owszem.	–	Zmrużywszy	oczy,	spojrzała	na	ogniospreny.	–	Ale	mogę	przewidzieć, kiedy	będą	przypadkowe,	a	kiedy	nie.

Popatrzył	na	nią	ze	zmarszczonym	czołem.

–	Spreny	zmieniają	się,	kiedy	je	mierzę,	Ashirze	–	wyjaśniła.	–	Zanim	je	zmierzę, tańczą	i	zmieniają	rozmiar,	jaskrawość	i	kształt.	Ale	kiedy	robię	notatkę,	natychmiast zamierają	w	obecnym	stanie.	Pozostają	tak	na	stałe,	na	ile	umiem	ocenić.

–	Co	to	znaczy?	–	spytał.

–	Mam	nadzieję,	że	ty	mi	to	powiesz.	Ja	mam	liczby.	Ty	wyobraźnię,	mój	drogi.

Podrapał	 się	 po	 brodzie,	 usiadł	 wygodniej,	 po	 czym	 wziął	 miseczkę	 i	 łyżkę	 dla siebie.	 Swoją	 porcję	 posypał	 suszonymi	 owocami	 –	 Geranid	 zastanawiała	 się	 czasem, czy	nie	wstąpił	w	szeregi	żarliwców	ze	względu	na	upodobanie	do	słodyczy.

–	Co	się	dzieje,	kiedy	wymazujesz	liczby?	–	spytał.

–	Spreny	znów	stają	się	zmienne.	Długość,	kształt,	jaskrawość.

Spróbował	potrawy.

–	Idź	do	drugiego	pokoju.

–	Co?

–	Zrób	to.	Weź	tabliczkę	do	pisania.

Westchnęła	 i	 wstała	 z	 trzaskiem	 kości.	 Czy	 naprawdę	 aż	 tak	 się	 postarzała?	 Na światło	 gwiazd,	 wiele	 czasu	 spędzili	 na	 tej	 wyspie.	 Przeszła	 do	 drugiego	 pokoju,	 w którym	znajdowało	się	ich	posłanie.

–	Co	teraz?!	–	zawołała.

–	 Zmierzę	 spreny	 twoją	 suwmiarką!	 –	 odkrzyknął.	 –	 Trzy	 razy	 z	 rzędu.	 Zapisz tylko	jedną	z	liczb,	którą	ci	podam.	Nie	mów	mi,	którą	zapisujesz.

–	Dobrze	–	odpowiedziała.

Okno	było	otwarte,	mogła	spoglądać	na	ciemniejącą,	szklistą	powierzchnię	wody.

Morze	Reshi	nie	było	aż	tak	płytkie	jak	Czyste	Jezioro,	ale	przez	większość	czasu	było ciepłe.	 Wystawały	 z	 niego	 tropikalne	 wysepki	 i	 od	 czasu	 do	 czasu	 olbrzymie wielkoskorupy.

–	Trzy	cale,	siedem	dziesiątych!	–	zawołał	Ashir.

Nie	zapisała	liczby.

–	Dwa	cale,	osiem	dziesiątych.

Tę	liczbę	też	zignorowała,	ale	uniosła	kredę	w	gotowości,	by	jak	najciszej	zapisać następną	liczbę,	którą	poda.

–	Dwa	cale,	trzy	dzie…	Nieźle.

–	Co?!	–	zawołała.

–	Przestał	zmieniać	rozmiar.	Zakładam,	że	zapisałaś	trzecią	liczbę?

Zmarszczyła	 czoło	 i	 weszła	 z	 powrotem	 do	 ich	 niewielkiego	 pokoju	 dziennego.

Podgrzewana	płyta	Ashira	leżała	na	niskim	stoliku	po	prawej.	Zgodnie	ze	zwyczajami Reshich,	 nie	 mieli	 krzeseł,	 jedynie	 poduszki,	 a	 wszystkie	 meble	 były	 raczej	 płaskie	 i długie	niż	wysokie.

Podeszła	 do	 paleniska.	 Jeden	 z	 dwóch	 ogniosprenów	 tańczył	 na	 bierwionie,	 jego kształt	 i	 długość	 zmieniały	 się	 jak	 same	 płomienie.	 Drugi	 przyjął	 bardziej	 stabilny kształt.	 Jego	 długość	 już	 się	 nie	 zmieniała,	 choć	 postać	 odrobinę	 falowała.	 Wydawał

się	 w	 jakiś	 sposób	 uwięziony.	 Tańcząc	 nad	 ogniem,	 przypominał	 nieomal	 malutkiego człowieczka.	 Wyciągnęła	 rękę	 i	 wymazała	 notatkę.	 Natychmiast	 zaczął	 pulsować	 i zmieniać	się	równie	przypadkowo,	jak	ten	drugi.

–	Nieźle	–	powtórzył	Ashir.	–	Zupełnie	jakby	jakimś	sposobem	wiedział,	że	został

zmierzony.	Jakby	samo	zdefiniowanie	jego	postaci	go	więziło.	Zapisz	liczbę.

–	Jaką	liczbę?

–	Jakąkolwiek	–	powiedział.	–	Ale	taką,	która	może	być	wielkością	ogniosprena.

Tak	zrobiła.	Nic	się	nie	stało.

–	 Trzeba	 go	 rzeczywiście	 zmierzyć	 –	 powiedział,	 stukając	 cicho	 łyżką	 w	 bok miski.	–	Żadnego	udawania.

–	 Zastanawiam	 się	 nad	 precyzją	 instrumentu	 –	 powiedziała.	 –	 Czy	 gdyby	 użyć mniej	 precyzyjnego,	 dałoby	 to	 sprenowi	 więcej	 swobody?	 A	 może	 istnieje	 próg dokładności,	 po	 przekroczeniu	 którego	 spren	 zostaje	 związany?	 –	 Usiadła.	 Czuła	 się przytłoczona.	 –	 Muszę	 przeprowadzić	 dalsze	 badania.	 Sprawdzić	 jaskrawość,	 później porównać	to	z	moim	generalnym	równaniem	jaskrawości	ogniosprenów	w	stosunku	do ognia,	który	je	przyciąga.

Ashir	się	skrzywił.

–	Moja	droga,	to	brzmi	jak	mnóstwo	matematyki.

–	W	rzeczy	samej.

–	 W	 takim	 razie	 przygotuję	 przekąskę,	 która	 doda	 ci	 sił,	 kiedy	 będziesz	 tworzyć nowe	 cuda	 obliczeń	 i	 geniuszu.	 –	 Uśmiechnął	 się	 i	 pocałował	 ją	 w	 czoło.	 –	 Właśnie odkryłaś	coś	wspaniałego	–	dodał	ciszej.	–	Nie	wiem	jeszcze,	co	to	znaczy,	ale	równie dobrze	może	zmienić	wszystko,	co	wiemy	o	sprenach.	A	może	nawet	o	fabrialach.

Z	 uśmiechem	 wróciła	 do	 równań.	 I	 choć	 raz	 wcale	 jej	 nie	 przeszkadzało,	 kiedy zaczął	 gadać	 o	 składnikach,	 wymyślając	 recepturę	 nowego	 słodkiego	 deseru,	 który	 z pewnością	będzie	jej	smakować.



Szeth-syn-syn-Vallano,	 Kłamca	 z	 Shinovaru,	 zawirował	 między	 dwoma

strażnikami,	a	ich	oczy	spłonęły.	Cicho	osunęli	się	na	ziemię.	Trzema	szybkimi	ciosami przeciął	 Ostrzem	 zawiasy	 i	 zasuwę	 potężnych	 drzwi.	 Następnie	 odetchnął	 głęboko, wciągając	 Burzowe	 Światło	 z	 sakiewki	 klejnotów	 u	 pasa.	 Zaświecił	 nową	 mocą	 i kopnął	drzwi	z	całą	siłą	wzmocnionej	Światłem	stopy.

Poleciały	w	głąb	sali,	gdyż	zawiasy	już	ich	nie	przytrzymywały,	po	czym	uderzyły o	 podłogę	 i	 prześlizgnęły	 się	 po	 kamieniu.	 Wielką	 salę	 bankietową	 wypełniał	 gwar tłumów	 ludzi,	 huk	 palenisk	 i	 brzęk	 talerzy.	 Ciężkie	 drzwi	 w	 końcu	 się	 zatrzymały	 i wewnątrz	zapanowała	cisza.

Przepraszam,	pomyślał.	I	wpadł	do	środka,	by	zacząć	rzeź.

Zapanował	 chaos.	 Wrzaski,	 krzyki,	 panika.	 Szeth	 skoczył	 na	 najbliższy	 stół	 i zaczął	 wirować,	 powalając	 wszystkich	 dookoła.	 Robiąc	 to,	 starannie	 nasłuchiwał

odgłosów	 śmierci.	 Nie	 zamykał	 uszu	 na	 krzyki.	 Nie	 ignorował	 jęków	 bólu.	 Zwracał

uwagę	na	każdy	z	nich.

I	nienawidził	samego	siebie.

Ruszył	 naprzód,	 skacząc	 ze	 stołu	 na	 stół,	 unosząc	 Ostrze	 Odprysku,	 bóg płonącego	Burzowego	Światła	i	śmierci.

–	Zbrojni!	–	zawołał	jasnooki	mężczyzna	na	końcu	sali.	–	Gdzie	są	moi	zbrojni!

Mężczyzna,	szeroki	w	pasie	i	barach,	miał	kwadratową	brązową	brodę	i	wydatny nos.	 Król	 Hanavanar	 z	 Jah	 Keved.	 Nie	 Odpryskowy,	 choć	 wedle	 niektórych	 pogłosek ukrywał	Ostrze	Odprysku.

W	 pobliżu	 Szetha	 mężczyźni	 i	 kobiety	 cofali	 się,	 potykając	 się	 o	 siebie.	 Opadł

między	 nimi,	 jego	 biały	 strój	 falował.	 Ciął	 mężczyznę,	 który	 sięgał	 po	 miecz	 –	 ale jednocześnie	przeciął	też	trzy	kobiety,	które	pragnęły	jedynie	uciec.	Oczy	płonęły,	ciała padały.

Shin	sięgnął	za	siebie,	napełniając	stół,	z	którego	zeskoczył,	po	czym	Przywiązał

go	 do	 przeciwległej	 ściany	 Podstawowym	 Wiązaniem,	 tym,	 które	 zmieniało	 miejsca góry	 i	 dołu.	 Duży	 drewniany	 stół	 przechylił	 się	 i	 zaczął	 uderzać	 w	 ludzi,	 wywołując więcej	krzyków	i	więcej	bólu.

Szeth	 odkrył,	 że	 płacze.	 Jego	 rozkazy	 były	 proste.	 Zabijać.	 Zabijać	 jak	 nigdy wcześniej.	 Niech	 niewinni	 krzyczą	 u	 twoich	 stóp,	 a	 jasnoocy	 płaczą.	 Rób	 to,	 nosząc biel,	by	wszyscy	wiedzieli,	kim	jesteś.	Szeth	się	nie	sprzeciwiał.	Nie	miał	prawa.	Był

Kłamcą.

I	wypełniał	rozkazy	panów.

Trzej	jasnoocy	mężczyźni	mieli	na	tyle	odwagi,	by	go	zaatakować,	i	Szeth	uniósł

Ostrze	Odprysku	w	pozdrowieniu.	Zaatakowali	go	z	okrzykami	wojennymi.	On	milczał.

Lekkim	ruchem	nadgarstka	odciął	klingę	miecza	pierwszego	mężczyzny.	Kawał	metalu przekoziołkował	 w	 powietrzu,	 gdy	 Szeth	 stanął	 między	 pozostałą	 dwójką,	 a	 jego Ostrze	 przecięło	 ich	 szyje.	 Upadli	 jednocześnie,	 ich	 oczy	 się	 skurczyły.	 Shin	 uderzył

pierwszego	z	mężczyzn	z	tyłu,	wbijając	mu	Ostrze	w	plecy.

Mężczyzna	 poleciał	 do	 przodu.	 Miał	 dziurę	 w	 koszuli,	 ale	 jego	 skóra	 była nietknięta.	W	chwili,	gdy	uderzył	o	ziemię,	odcięte	ostrze	jego	miecza	zabrzęczało	na podłodze.

Kolejna	 grupa	 próbowała	 podejść	 Szetha	 z	 boku,	 a	 on	 wziął	 Burzowe	 Światło	 w rękę	 i	 rzucił	 je	 w	 Pełnym	 Wiązaniu	 na	 podłogę	 u	 ich	 stóp.	 To	 Wiązanie	 łączyło przedmioty,	 a	 kiedy	 mężczyźni	 próbowali	 je	 przekroczyć,	 ich	 buty	 przykleiły	 się	 do kamienia.	 Potknęli	 się,	 a	 wtedy	 odkryli,	 że	 ich	 dłonie	 i	 ciała	 również	 są	 Przywiązane do	podłogi.	Szeth	przeszedł	między	nimi	ze	smutkiem,	uderzając.

Król	cofał	się,	jakby	miał	zamiar	obejść	salę	i	uciec.	Shin	spryskał	blat	jednego	ze stołów	Pełnym	Wiązaniem,	a	później	do	tego	napełnił	całość	Podstawowym	Wiązaniem, skierowanym	w	stronę	drzwi.	Stół	uniósł	się	w	powietrze	i	uderzył	w	wyjście,	a	strona niosąca	Pełne	Wiązanie	przykleiła	się	do	ściany.	Ludzie	próbowali	odepchnąć	stół,	ale przez	to	jedynie	zebrali	się	w	gromadkę,	a	Szeth	przeszedł	między	nimi,	zadając	ciosy.

Tyle	śmierci.	Dlaczego?	Jaki	to	miało	cel?

Kiedy	 sześć	 lat	 wcześniej	 zaatakował	 w	 Alethkarze,	 myślał,	 że	 to	 była	 masakra.

Nie	 miał	 pojęcia,	 co	 to	 prawdziwa	 masakra.	 Dotarł	 do	 drzwi	 i	 odkrył,	 że	 stoi	 nad ciałami	 około	 trzydziestu	 ludzi.	 Jego	 uczucia	 uwięziło	 Burzowe	 Światło	 szalejące	 w jego	 wnętrzu..	 Nagle	 znienawidził	 Burzowe	 Światło	 tak	 bardzo,	 jak	 nienawidził

samego	siebie.	Jak	przeklętego	Ostrza,	które	trzymał.

I…	 i	 króla.	 Szeth	 obrócił	 się	 w	 stronę	 mężczyzny.	 Irracjonalnie,	 jego zdezorientowany,	 złamany	 umysł	 obwiniał	 tego	 mężczyznę.	 Dlaczego	 tej	 nocy	 wydał

ucztę?	 Dlaczego	 nie	 mógł	 wcześnie	 udać	 się	 na	 spoczynek?	 Dlaczego	 zaprosił	 tak wielu	ludzi?

Szeth	rzucił	się	na	króla.	Mijał	umarłych,	którzy	leżeli	skręceni	na	podłodze,	a	ich wypalone	 oczy	 patrzyły	 na	 niego	 z	 martwym	 oskarżeniem.	 Król	 kulił	 się	 za	 swoim stołem.

Ten	stół	nagle	dziwacznie	zadrżał.

Coś	było	nie	tak.

Szeth	 instynktownie	 Przywiązał	 się	 do	 sufitu.	 Z	 jego	 punktu	 widzenia	 sala	 się obróciła,	i	to	podłoga	była	teraz	sklepieniem.	Spod	królewskiego	stołu	wypadły	dwie postacie.	Dwaj	mężczyźni	w	Pancerzach,	wymachujący	Ostrzami	Odprysku.

Obróciwszy	się	w	powietrzu,	Szeth	uniknął	ich	ciosów,	po	czym	znów	Przywiązał

się	 do	 podłogi	 i	 wylądował	 na	 królewskim	 stole	 w	 chwili,	 gdy	 król	 przywołał	 Ostrze Odprysku.	Pogłoski	okazały	się	prawdziwe.

Król	 uderzył,	 lecz	 Shin	 odskoczył	 do	 tyłu	 i	 wylądował	 między	 Odpryskowymi.

Usłyszał	kroki	na	zewnątrz.	Spojrzawszy	w	tę	stronę,	zobaczył	ludzi	wlewających	się do	 sali.	 Nieśli	 charakterystyczne	 tarcze	 w	 kształcie	 rombów.	 Półodpryski.	 Szeth słyszał	o	tych	nowych	fabrialach,	zdolnych	powstrzymać	Ostrze	Odprysku.

–	 Myślisz,	 że	 nie	 wiedziałem	 o	 twoim	 przybyciu?!	 –	 krzyknął	 do	 niego	 król.	 –	 Po tym,	 jak	 zabiłeś	 trzech	 z	 moich	 arcyksiążąt?	 Jesteśmy	 na	 ciebie	 przygotowani, skrytobójco.

Wyjął	 coś	 spod	 stołu.	 Kolejna	 z	 tych	 tarcz.	 Wykonano	 je	 z	 metalu,	 z	 klejnotem ukrytym	z	tyłu.

–	Jesteś	głupcem	–	powiedział	Szeth.	Z	jego	ust	wypływało	Burzowe	Światło.

–	Dlaczego?	–	spytał	król.	–	Myślisz,	że	powinienem	uciec?

–	Nie	–	odparł	Szeth,	patrząc	mu	w	oczy.	–	Ponieważ	zastawiłeś	na	mnie	pułapkę w	czasie	uczty.	I	teraz	mogę	cię	obarczyć	winą	za	ich	śmierć.

Żołnierze	rozproszyli	się	po	sali,	a	dwaj	w	pełni	opancerzeni	Odpryskowi	ruszyli w	jego	stronę	z	wyciągniętymi	Ostrzami.	Król	uśmiechnął	się.

–	 Niech	 i	 tak	 się	 stanie	 –	 powiedział	 Szeth,	 oddychając	 głęboko,	 wciągając Burzowe	Światło	z	licznych	klejnotów	ukrytych	w	sakiewce	u	pasa.

Światło	 zaczęło	 szaleć	 w	 jego	 wnętrzu,	 niczym	 arcyburza	 w	 piersi,	 paląca	 i wrzeszcząca.	Wciągnął	więcej	niż	kiedykolwiek	wcześniej	i	przytrzymał	je	tak	długo, aż	 prawie	 nie	 mógł	 już	 powstrzymać	 Burzowego	 Światła	 przed	 rozerwaniem	 go	 na kawałki.

Czy	 w	 oczach	 wciąż	 miał	 łzy?	 Gdyby	 tylko	 mogły	 ukryć	 jego	 zbrodnie.	 Szarpnął

rzemień	w	talii,	uwalniając	pas	i	ciężkie	kule.

Następnie	upuścił	Ostrze	Odprysku.

Jego	przeciwnicy	zamarli	zaskoczeni,	kiedy	rozpłynęło	się	we	mgle.	Kto	by	rzucił

Ostrze	Odprysku	w	trakcie	bitwy?	To	było	sprzeczne	ze	zdrowym	rozsądkiem.

Szeth	też.

„Jesteś	dziełem	sztuki,	Szeth-synu-Neturo.	Bogiem”.

Nadszedł	czas,	by	to	sprawdzić.

Żołnierze	 i	 Odpryskowi	 ruszyli	 do	 ataku.	 Minęło	 zaledwie	 kilka	 uderzeń	 serca, nim	 do	 niego	 dotarli.	 Szeth	 ruszył,	 w	 żyłach	 miał	 płynną	 burzę.	 Uchylił	 się	 przed pierwszymi	 ciosami,	 wirując	 pomiędzy	 żołnierzami.	 Trzymanie	 tak	 wielkiej	 ilości Burzowego	Światła	ułatwiało	napełnianie	przedmiotów	–	światło	chciało	się	wydostać i	 naciskało	 na	 jego	 skórę.	 W	 tym	 stanie	 Ostrze	 Odprysku	 jedynie	 by	 go dekoncentrowało.	Prawdziwą	bronią	był	sam	Szeth.

Chwycił	 za	 ramię	 nacierającego	 żołnierza.	 W	 jednej	 chwili	 napełnił	 go	 i Przywiązał	 do	 góry.	 Mężczyzna	 krzyknął,	 spadając	 w	 górę,	 gdy	 Szeth	 uskoczył	 przed kolejnym	 pchnięciem	 mieczem.	 Nieludzko	 zwinny,	 dotknął	 nogi	 napastnika.	 Z	 jednym spojrzeniem	i	mrugnięciem	również	jego	Przywiązał	do	sufitu.

Żołnierze	 przeklinali,	 atakując	 go,	 ich	 masywne	 półodpryski	 nagle	 okazały	 się przeszkodą,	 gdy	 Szeth	 poruszał	 się	 między	 nimi,	 zwinny	 jak	 węgorz	 niebieski.

Dotykając	 rąk,	 nóg,	 ramion,	 posłał	 tuzin,	 później	 dwa	 tuziny	 ludzi	 w	 różne	 strony.

Większość	 uniosła	 się	 w	 górę,	 ale	 wysłał	 też	 sporą	 grupę	 w	 stronę	 nadchodzących Odpryskowych,	którzy	przeklinali,	gdy	uderzały	w	nich	szarpiące	się	ciała.

Odskoczył	 do	 tyłu,	 kiedy	 natarł	 na	 niego	 oddział	 żołnierzy,	 Przywiązał	 się	 do przeciwległej	 ściany	 i	 przekoziołkował	 w	 powietrzu.	 Pokój	 zmienił	 orientację	 i wylądował	 na	 ścianie,	 która	 teraz	 była	 dla	 niego	 podłogą.	 Pobiegł	 po	 niej	 w	 stronę króla,	który	czekał	za	swoimi	Odpryskowymi.

–	Zabijcie	go!	–	krzyknął	król.	–	Niech	was	wszystkich	burza!	Co	robicie?	Zabijcie go!

Szeth	 zeskoczył	 ze	 ściany,	 Przywiązując	 się	 w	 dół,	 zrobił	 salto	 w	 powietrzu	 i wylądował	 jednym	 kolanem	 na	 stole.	 Sztućce	 i	 talerze	 brzęczały,	 gdy	 chwycił	 nóż	 i napełnił	 go	 raz,	 dwa,	 trzy	 razy.	 Wykorzystał	 potrójne	 Podstawowe	 Wiązanie, skierowane	w	stronę	króla,	po	czym	puścił	go,	a	sam	Przywiązał	się	do	tyłu.

Szarpnął	się	w	tył	chwili,	kiedy	jeden	z	Odpryskowych	uderzył,	rozcinając	stół	na pół.	 Puszczony	 przez	 Szetha	 nóż	 spadał	 szybciej	 niż	 powinien,	 lecąc	 w	 stronę	 króla.

Mężczyzna	 w	 ostatniej	 chwili	 uniósł	 tarczę.	 Otworzył	 szeroko	 oczy,	 kiedy	 nóż zabrzęczał	o	metal.

Potępienie,	 pomyślał	 Szeth,	 Przywiązując	 się	 w	 górę	 ćwiercią	 Podstawowego Wiązania.	 To	 nie	 pociągnęło	 go	 w	 górę,	 jedynie	 sprawiło,	 że	 stał	 się	 o	 wiele	 lżejszy.

Jedna	 czwarta	 jego	 ciężaru	 była	 teraz	 przyciągana	 w	 górę,	 a	 nie	 w	 dół.	 W	 sumie	 stał

się	o	połowę	lżejszy	niż	wcześniej.

Obrócił	 się,	 a	 jego	 białe	 szaty	 falowały	 wdzięcznie,	 gdy	 spadł	 pomiędzy zwyczajnymi	żołnierzami.	Żołnierze,	których	Przywiązał	wcześniej,	zaczynali	spadać	z wysokiego	 sklepienia,	 gdy	 ich	 Burzowe	 Światło	 się	 wyczerpało.	 Deszcz	 połamanych ciał,	spadających	jedno	po	drugim.

Szeth	znów	zaatakował	żołnierzy.	Niektórzy	spadali,	gdy	on	odrzucał	innych.	Ich cenne	 tarcze	 padały	 z	 brzękiem	 na	 kamienie,	 wysuwając	 się	 z	 martwych	 lub ogłuszonych	 palców.	 Żołnierze	 próbowali	 go	 dopaść,	 ale	 Shin	 tańczył	 między	 nimi, używając	 przy	 tym	 starożytnej	 sztuki	 walki	 kammar,	 w	 której	 wykorzystywano	 tylko dłonie.	 Traktowano	 ją	 jako	 mniej	 zabójczą	 formę	 walki,	 gdyż	 skupiała	 się	 na chwytaniu	 przeciwnika	 i	 wykorzystywaniu	 jego	 ciężaru	 przeciwko	 niemu,	 by	 go unieruchomić.

Doskonale	nadawała	się	również,	gdy	chciało	się	kogoś	dotknąć	i	napełnić.

Był	burzą.	Był	zniszczeniem.	Zgodnie	z	jego	wolą,	ludzie	unosili	się	w	powietrze, spadali	 i	 umierali.	 Wyskoczył	 na	 zewnątrz,	 dotknął	 stołu	 i	 Przywiązał	 go	 do	 góry połową	 Podstawowego	 Wiązania.	 Ponieważ	 połowa	 jego	 ciężaru	 była	 przyciągana	 do góry,	 a	 połowa	 do	 dołu,	 stał	 się	 nieważki.	 Szeth	 spryskał	 go	 Pełnym	 Wiązaniem,	 po czym	 kopnął	 w	 stronę	 żołnierzy.	 Utknęli	 na	 nim,	 ich	 ubrania	 i	 skóra	 związały	 się	 z drewnem.

W	 powietrzu	 obok	 zasyczało	 Ostrze	 Odprysku	 i	 Szeth	 wypuścił	 powietrze.

Burzowe	 Światło	 wzniosło	 się	 z	 jego	 warg,	 kiedy	 uskoczył	 z	 drogi.	 Dwaj	 Odpryskowi atakowali,	 gdy	 z	 góry	 spadały	 ciała,	 ale	 Szeth	 był	 zbyt	 szybki,	 zbyt	 zwinny.

Odpryskowi	 nie	 współpracowali.	 Byli	 przyzwyczajeni	 do	 dominacji	 na	 polu	 bitwy	 lub pojedynku	z	jednym	przeciwnikiem.	Potężna	broń	sprawiała,	że	stali	się	nieuważni.

Szeth	biegł	lekkim	krokiem,	przyciągany	do	ziemi	zaledwie	w	połowie	tak	mocno jak	inni.	Bez	trudu	przeskoczył	nad	kolejnym	ciosem,	Przywiązując	się	do	sufitu,	żeby wnieść	 się	 odrobinę	 wyżej.	 Po	 chwili	 wrócił	 do	 ćwiartki	 Wiązania,	 by	 znów	 opaść	 w dół.	Efektem	był	swobodny	skok	dziesięć	stóp	w	górę.

Ostrze	 uderzyło	 w	 ziemię	 i	 przecięło	 upuszczony	 przez	 Szetha	 pas,	 otwierając jedną	z	sakiewek.	Kule	i	klejnoty	rozsypały	się	po	podłodze.	Niektóre	napełnione,	inne bure.	Szeth	wyciągnął	Burzowe	Światło	z	tych,	które	potoczyły	się	w	jego	stronę.

Za	 plecami	 Odpryskowych	 pojawił	 się	 król	 we	 własnej	 osobie,	 unosząc	 broń.

Powinien	spróbować	uciec.

Dwaj	 Odpryskowi	 zamachnęli	 się	 swoimi	 przerośniętymi	 Ostrzami	 w	 stronę Szetha.	 Uchylił	 się,	 po	 czym	 wyciągnął	 rękę	 i	 złapał	 tarczę,	 która	 leciała	 w	 stronę ziemi.	Trzymający	ją	mężczyzna	chwilę	później	roztrzaskał	się	o	podłogę.

Szeth	 skoczył	 na	 jednego	 z	 Odpryskowych	 –	 mężczyznę	 w	 złotym	 pancerzu	 – tarczą	 odbił	 jego	 cios	 i	 przepchnął	 się	 obok	 niego.	 Drugi,	 którego	 Pancerz	 był

czerwony,	również	się	zamachnął.	Shin	przyjął	Ostrze	na	tarczę,	która	pękła	i	z	trudem wytrzymała	 cios.	 Wciąż	 napierając	 nią	 na	 Ostrze,	 Przywiązał	 się	 za	 plecami Odpryskowego,	jednocześnie	skacząc	do	przodu.

Ten	 ruch	 sprawił,	 że	 przeleciał	 nad	 mężczyzną.	 Szeth	 leciał	 dalej,	 w	 stronę przeciwległej	ściany,	podczas	gdy	druga	fala	żołnierzy	zaczęła	spadać	na	ziemię.	Jeden uderzył	w	czerwonego	Odpryskowego,	który	się	potknął.

Szeth	 uderzył	 w	 ścianę,	 lądując	 na	 kamieniu.	 Był	 tak	 pełen	 Burzowego	 Światła.

Tyle	mocy,	tyle	życia,	tyle	straszliwego	zniszczenia.

Kamień.	 Był	 uświęcony.	 Już	 o	 tym	 nie	 myślał.	 Jak	 coś	 mogło	 być	 dla	 niego uświęcone?

Kiedy	 ciała	 spadały	 na	 Odpryskowych,	 on	 sam	 ukląkł	 i	 położył	 dłoń	 na	 dużym kamiennym	 bloku	 w	 ścianie,	 napełniając	 go.	 Przywiązywał	 go	 raz	 za	 razem	 w	 stronę Odpryskowych.	 Raz,	 dwa	 razy,	 dziesięć,	 piętnaście.	 Wlewał	 weń	 Burzowe	 Światło.

Kamień	emanował	blaskiem.	Zaprawa	zaczęła	pękać.	Kamień	zazgrzytał	o	kamień.

Czerwony	 Odpryskowy	 obrócił	 się	 w	 chwili,	 gdy	 potężny,	 napełniony	 blok	 spadł

w	 jego	 stronę,	 poruszając	 się	 z	 przyśpieszeniem	 dwadzieścia	 razy	 większym	 niż spadający	 kamień.	 Wbił	 się	 w	 mężczyznę,	 miażdżąc	 jego	 napierśnik,	 aż	 roztopione kawałki	 poleciały	 we	 wszystkie	 strony.	 Blok	 rzucił	 go	 przez	 całą	 salę	 i	 przycisnął	 do przeciwległej	ściany.	Mężczyzna	się	nie	ruszał.

Szeth	 prawie	 wyczerpał	 Burzowe	 Światło.	 Wykorzystał	 ćwierć-Wiązanie,	 by zmniejszyć	ciężar,	po	czym	zaczął	sadzić	wielkie	susy.	Wokół	niego	leżeli	zmiażdżeni, połamani,	 umierający	 ludzie.	 Po	 ziemi	 toczyły	 się	 kule,	 a	 on	 wciągnął	 ich	 Burzowe Światło.	Podnosiło	się	jak	dusze	tych,	których	zabił,	napełniając	go.

Zaczął	biec.	Drugi	Odpryskowy	zatoczył	się	do	tyłu,	unosząc	Ostrze,	i	wszedł	na zniszczony	 stół,	 którego	 nogi	 się	 połamały.	 Król	 w	 końcu	 zorientował	 się,	 że	 pułapka się	nie	udała.	Rzucił	się	do	ucieczki.

Dziesięć	uderzeń	serca,	pomyślał	Szeth.	Wracaj	do	mnie,	dzieło	Potępienia.

Uderzenia	 serca	 były	 niczym	 bębny	 w	 jego	 uszach.	 Krzyknął,	 a	 wtedy	 Światło wypłynęło	 z	 jego	 ust	 jak	 świetlisty	 dym,	 i	 rzucił	 się	 na	 ziemię	 w	 chwili,	 gdy Odpryskowy	 się	 zamachnął.	 Shin	 Przywiązał	 się	 do	 przeciwnej	 ściany	 i	 prześlizgnął

między	nogami	Odpryskowego.	Natychmiast	Przywiązał	się	w	górę.

Wzniósł	 się	 w	 powietrze	 w	 chwili,	 gdy	 Odpryskowy	 znów	 na	 niego	 natarł.	 Ale Szetha	 już	 tam	 nie	 było.	 Ponownie	 Przywiązał	 się	 w	 dół	 i	 wylądował	 za	 plecami przeciwnika	 na	 zniszczonym	 stole.	 Pochylił	 się	 i	 napełnił	 go.	 Człowiek	 w	 Pancerzu Odprysku	był	chroniony	przed	wiązaniami,	ale	to,	na	czym	stał,	już	nie.

Szeth	Przywiązał	deskę	w	górę	licznymi	Wiązaniami.	Wzniosła	się	gwałtownie	w powietrze,	 odrzucając	 Odpryskowego	 na	 bok	 niczym	 zabawkę.	 Sam	 Shin	 pozostał	 na blacie	 i	 błyskawicznie	 uniósł	 się	 w	 górę.	 Kiedy	 dotarł	 do	 wysokiego	 sklepienia, zeskoczył	i	Przywiązał	się	w	dół,	raz,	dwa,	trzy	razy.

Stół	 uderzył	 w	 sufit.	 Szeth	 spadał	 z	 niewiarygodną	 prędkością	 w	 stronę Odpryskowego,	który	leżał	oszołomiony	na	plecach.

Ostrze	Szetha	uformowało	się	w	jego	dłoni	w	chwili,	kiedy	uderzył,	wbijając	broń głęboko	 w	 Pancerz	 Odprysku.	 Napierśnik	 rozpadł	 się	 i	 Ostrze	 wbiło	 się	 głęboko	 w pierś	mężczyzny	i	podłogę.

Shin	 wstał	 i	 uwolnił	 Ostrze.	 Uciekający	 król	 obejrzał	 się	 przez	 ramię	 i	 wydał

okrzyk	niedowierzania	i	przerażenia.	Obaj	jego	Odpryskowi	zginęli	w	krótkiej	chwili.

Ostatni	żołnierze	nerwowo	osłaniali	jego	ucieczkę.

Szeth	 przestał	 płakać.	 Wydawało	 się,	 że	 już	 nie	 może	 tego	 robić.	 Czuł	 się otępiały.	Jego	umysł…	nie	mógł	myśleć.	Nienawidził	króla.	Tak	bardzo	go	nienawidził.

I	bolało	go,	fizycznie	bolało	to,	jak	silna	była	ta	irracjonalna	nienawiść.

Emanując	Burzowym	Światłem,	Przywiązał	się	w	stronę	króla.

Spadał	 ze	 stopami	 tuż	 nad	 ziemią,	 jakby	 się	 unosił.	 Jego	 ubranie	 falowało.	 Dla tych	strażników,	którzy	wciąż	żyli,	musiał	wyglądać,	jakby	ślizgał	się	po	podłodze.

W	 chwili,	 kiedy	 dotarł	 do	 szeregów	 żołnierzy,	 Przywiązał	 się	 w	 dół	 pod niewielkim	kątem	i	zaczął	wymachiwać	Ostrzem.	Przebił	się	przez	nich	jakby	zjeżdżał

po	 stromym	 zboczu.	 Wirując,	 zabił	 tuzin	 ludzi,	 pełen	 wdzięku	 i	 straszliwy.	 Z

rozrzuconych	na	ziemi	kul	wciągnął	więcej	Burzowego	Światła.

Dotarł	 do	 drzwi,	 a	 za	 jego	 plecami	 padali	 ludzie	 o	 wypalonych	 oczach.	 Za	 nimi król	 biegł	 w	 otoczeniu	 niewielkiej	 grupki	 strażników.	 Odwrócił	 się	 i	 krzyknął,	 gdy zobaczył	Szetha,	po	czym	uniósł	półodpryskową	tarczę.

Szeth	 prześliznął	 się	 między	 strażnikami,	 po	 czym	 dwa	 razy	 uderzył	 w	 tarczę, niszcząc	ją	i	zmuszając	króla	do	cofnięcia	się.	Mężczyzna	potknął	się	i	upuścił	Ostrze.

Rozpłynęło	się	we	mgle.

Shin	 podskoczył	 i	 Przywiązał	 się	 w	 dół	 podwójnym	 Podstawowym	 Wiązaniem.

Spadł	 na	 króla,	 jego	 zwiększony	 ciężar	 złamał	 ramię	 mężczyzny	 i	 przyszpilił	 go	 do ziemi.	 Przeciągnął	 Ostrzem	 przez	 zaskoczonych	 żołnierzy,	 którzy	 padali,	 gdy	 ich	 nogi obumierały.

W	końcu	Szeth	uniósł	Ostrze	nad	głowę	i	spojrzał	z	góry	na	króla.

–	Kim	jesteś?	–	wyszeptał	mężczyzna.	W	oczach	miał	łzy	cierpienia.

–	Śmiercią	–	odpowiedział	Szeth,	po	czym	wbił	Ostrze	prosto	w	twarz	mężczyzny	i kamienną	podłogę.





Część	czwarta

Burze	rozświetlają

Dalinar	•	Kaladin	•	Adolin	•	Navani



„Stoję	nad	ciałem	brata.	Płaczę.	Czy	to	jego	krew	czy	moja?	Co	my	zrobiliśmy?”.

Datowane	 Venavev	 roku	 1173,	 107	 sekund	 przed	 śmiercią.	 Badany:	 bezrobotny vedeński	marynarz.

–	Ojcze	–	powiedział	Adolin,	spacerując	po	salonie	Dalinara.	–	To	szaleństwo.

–	To	stosowne	–	odparł	oschle	Dalinar.	–	Gdyż	wydaje	się,	że	mnie	dręczy.

–	Nigdy	nie	twierdziłem,	że	oszalałeś.

–	Właściwie	–	zauważył	Renarin	–	wydaje	mi	się,	że	to	zrobiłeś.

Adolin	 popatrzył	 na	 brata.	 Renarin	 stał	 przy	 palenisku	 i	 przyglądał	 się	 nowemu fabrialowi,	 który	 umieszczono	 w	 nim	 zaledwie	 przed	 kilkoma	 dniami.	 Napełniony rubin,	 umieszczony	 w	 metalowej	 obudowie,	 emanował	 łagodnym	 blaskiem	 i przyjemnym	ciepłem.	Był	wygodny,	choć	Adolinowi	brakowało	trzaskającego	ognia.

Byli	 sami	 w	 salonie	 Dalinara,	 czekając	 na	 nadejście	 arcyburzy.	 Minął	 tydzień	 od czasu,	gdy	Dalinar	poinformował	synów,	iż	zamierza	abdykować	jako	arcyksiążę.

Ojciec	spokojnie	siedział	na	jednym	z	dużych,	wysokich	krzeseł.	Splótł	dłonie.	W

obozach	 nie	 wiedziano	 jeszcze	 o	 jego	 decyzji	 –	 chwała	 niech	 będzie	 Heroldom	 –	 ale miał	zamiar	ogłosić	ją	wkrótce.	Może	na	uczcie	tego	wieczoru.

–	 W	 porządku	 –	 przyznał	 Adolin.	 –	 Może	 i	 tak	 powiedziałem.	 Ale	 wcale	 tak	 nie uważam.	A	przynajmniej	nie	chciałem,	żeby	to	miało	taki	wpływ	na	ciebie.

–	 Rozmawialiśmy	 na	 ten	 temat	 przed	 tygodniem,	 Adolinie	 –	 powiedział	 cicho Dalinar.

–	Tak,	i	obiecałeś	przemyśleć	swoją	decyzję!

–	Owszem.	I	moja	determinacja	nie	osłabła.

Adolin	wciąż	spacerował.	Renarin	stał	wyprostowany	i	przyglądał	mu	się.	Jestem głupcem,	 pomyślał	 Adolin.	 Oczywiście,	 że	 to	 właśnie	 zrobiłby	 ojciec.	 Powinienem	 był

to	przewidzieć.

–	Posłuchaj	–	odezwał	się	–	to,	że	masz	kłopoty	nie	oznacza,	że	musisz	abdykować.

–	 Adolinie,	 nasi	 wrogowie	 wykorzystają	 moją	 słabość	 przeciwko	 nam.	 W	 rzeczy samej,	 ty	 sądzisz,	 że	 już	 to	 robią.	 Jeśli	 nie	 zrezygnuję	 teraz	 z	 książęcego	 tytułu, sytuacja	może	się	jeszcze	pogorszyć.

–	Ale	ja	nie	chcę	być	arcyksięciem	–	jęknął	Adolin.	–	A	przynajmniej	na	razie.

–	 W	 przywództwie	 rzadko	 chodzi	 o	 to,	 czego	 pragniemy,	 synu.	 Sądzę,	 że	 zbyt niewielu	członków	alethyjskiej	elity	to	sobie	uświadamia.

–	A	co	się	stanie	z	tobą?	–	spytał	z	bólem	Adolin.	Zatrzymał	się	i	spojrzał	na	ojca.

Dalinar	 był	 niewzruszony,	 nawet	 kiedy	 siedział	 tu	 i	 rozważał	 swoje	 szaleństwo.

Splecione	 dłonie,	 sztywny	 niebieski	 mundur	 z	 płaszczem	 w	 barwach	 Kholinów, siwizna	 na	 skroniach.	 Jego	 dłonie	 były	 masywne	 i	 pokryte	 odciskami,	 mina zdecydowana.	Dalinar	podjął	decyzję	i	trzymał	się	jej,	nie	wahał	się	i	nie	dyskutował.

Szalony	 czy	 nie,	 był	 potrzebny	 Alethkarowi.	 Adolin	 zaś	 w	 pośpiechu	 zrobił	 to, czego	nie	dokonał	żaden	wojownik	na	polu	bitwy	–	podciął	nogi	Dalinarowi	Kholinowi i	zmusił	go	do	ucieczki.

Ojcze	 Burz,	 pomyślał	 Adolin,	 czując	 ściskanie	 żołądka.	 Jezerezeh,	 Kelek	 i	 Ishi, Heroldowie	nad	nami.	Pozwólcie	mi	znaleźć	sposób,	bym	to	naprawił.	Proszę.

–	 Powrócę	 do	 Alethkaru	 –	 powiedział	 Dalinar.	 –	 Choć	 nie	 chciałbym	 pozbawić tutejszej	armii	jednego	z	Odpryskowych.	Mógłbym…	nie,	nie	mógłbym	ich	oddać.

–	Oczywiście,	że	nie!	–	wykrzyknął	przerażony	Adolin.

Odpryskowy	 oddający	 swoje	 Odpryski?	 Do	 tego	 właściwie	 nigdy	 nie	 dochodziło, chyba	że	był	zbyt	słaby	i	chory,	by	ich	używać.

Dalinar	pokiwał	głową.

–	 Od	 dawna	 martwiłem	 się,	 że	 nasza	 ojczyzna	 jest	 w	 niebezpieczeństwie,	 gdyż wszyscy	 Odpryskowi	 jak	 jeden	 mąż	 walczą	 na	 Równinach.	 Cóż,	 może	 ta	 zmiana wiatrów	 jest	 błogosławieństwem.	 Powrócę	 do	 Kholinaru	 i	 pomogę	 królowej,	 będę użyteczny	 w	 granicznych	 potyczkach.	 Może	 Reshi	 i	 Vedeńczycy	 nie	 będą	 nas	 tak chętnie	atakować,	jeśli	dowiedzą	się,	że	muszą	stawić	czoło	pełnemu	Odpryskowemu.

–	 To	 możliwe	 –	 przyznał	 Adolin.	 –	 Ale	 równie	 dobrze	 może	 to	 doprowadzić	 do eskalacji	konfliktu	i	oni	również	zaczną	posyłać	Odpryskowych	na	wypady.

Taka	 ewentualność	 martwiła	 ojca.	 Jah	 Keved	 było	 jedynym	 królestwem	 Rosharu, które	posiadało	znaczącą	liczbę	Odprysków,	niemal	tyle	samo,	co	Alethkar.	Od	stuleci nie	 prowadziły	 wojny.	 Alethkar	 był	 zbyt	 podzielony,	 Jah	 Keved	 niewiele	 lepszy.	 Ale gdyby	 oba	 królestwa	 starły	 się	 pełnymi	 siłami,	 skutkiem	 byłaby	 wojna,	 której	 nie widział	świat	od	czasów	Hierokracji.

Na	 zewnątrz	 zagrzmiało	 i	 Adolin	 odwrócił	 się	 do	 Dalinara.	 Ojciec	 pozostał	 na krześle,	spoglądając	na	zachód.

–	Później	porozmawiamy	–	powiedział.	–	Na	razie	powinniście	przywiązać	mi	ręce do	krzesła.

Adolin	skrzywił	się,	ale	bez	słowa	wypełnił	polecenie.

*

Dalinar	 zamrugał	 i	 rozejrzał	 się	 dookoła.	 Stał	 na	 blankach	 fortecy	 otoczonej pojedynczym	murem.	Mur,	wybudowany	z	dużych	bloków	ciemnoczerwonego	kamienia, był	 gładki	 i	 prosty.	 Wybudowano	 go	 w	 rozpadlinie	 po	 zawietrznej	 wysokiej	 formacji skalnej	 wznoszącej	 się	 nad	 kamienistą	 równiną,	 przez	 co	 wyglądał	 jak	 wilgotny	 liść, który	utknął	w	pęknięciu	w	głazie.

Te	 wizje	 wydają	 się	 tak	 rzeczywiste,	 pomyślał	 Dalinar,	 spoglądając	 na	 włócznię, którą	 trzymał	 w	 dłoni,	 a	 później	 na	 staromodny	 mundur	 –	 spódniczkę	 z	 tkaniny	 i skórzaną	kamizelę.	Trudno	mu	było	pamiętać,	że	tak	naprawdę	siedzi	na	krześle	i	ma związane	ręce.	Nie	czuł	sznurów	ani	nie	słyszał	arcyburzy.

Rozważał	 przeczekanie	 wizji,	 nie	 robienie	 niczego.	 Jeśli	 to	 nie	 była	 prawda, dlaczego	 miałby	 brać	 udział?	 Jednak	 nie	 do	 końca	 wierzył	 –	 nie	 mógł	 do	 końca uwierzyć	 –	 że	 sam	 był	 źródłem	 tych	 urojeń.	 Źródłem	 decyzji,	 by	 abdykować	 na	 rzecz Adolina,	 były	 wątpliwości.	 Czy	 oszalał?	 Czy	 błędnie	 interpretował?	 Tak	 czy	 inaczej, już	nie	mógł	do	końca	sobie	zaufać.	Nie	wiedział,	co	jest	prawdziwe,	a	co	nie.	W	takiej sytuacji	człowiek	powinien	zrzec	się	władzy	i	uporządkować	swoje	sprawy.

W	 każdym	 razie	 czuł,	 że	 musi	 przeżywać	 te	 wizje,	 nie	 je	 ignorować.	 W	 głębi duszy	 wciąż	 miał	 nadzieję,	 że	 znajdzie	 rozwiązanie,	 zanim	 będzie	 musiał	 oficjalnie abdykować.	 Nie	 pozwalał,	 by	 ta	 część	 jego	 umysłu	 zdobyła	 zbyt	 wielką	 władzę	 – człowiek	musiał	robić	to,	co	właściwe.	Ale	na	jedno	jej	pozwalał	–	traktował	wizję	jako rzeczywistość,	 gdy	 był	 jej	 częścią.	 Jeśli	 kryły	 się	 w	 niej	 tajemnice,	 mógł	 je	 poznać tylko,	jeśli	na	nią	przystał.

Rozejrzał	się	dookoła.	Co	mu	tym	razem	pokazują	i	dlaczego?	Ostrze	jego	włóczni było	 z	 porządnej	 stali,	 choć	 hełm	 wydawał	 się	 brązowy.	 Jeden	 z	 sześciu	 mężczyzn stojących	z	nim	na	murze	nosił	napierśnik	z	brązu,	dwaj	inni	mieli	połatane	skórznie, rozcięte	i	pozszywane.

Inni	 mężczyźni	 oddawali	 się	 lenistwu,	 od	 niechcenia	 wyglądając	 za	 mur.	 Warta, pomyślał	 Dalinar,	 zrobił	 krok	 do	 przodu	 i	 rozejrzał	 się	 po	 okolicy.	 Ta	 formacja	 skalna znajdowała	się	na	końcu	olbrzymiej	równiny	–	doskonałe	położenie	dla	fortecy.	Każda zbliżająca	się	armia	byłaby	widoczna	z	daleka.

Powietrze	było	tak	zimne,	że	w	zacienionych	kątach	leżały	bryłki	lodu.	Promienie słoneczne	nie	rozpraszały	zimna,	a	pogoda	wyjaśniała	brak	trawy	–	źdźbła	cofnęły	się do	otworów,	czekając	na	ulgę	wiosennej	pogody.

Dalinar	mocniej	otulił	się	płaszczem,	skłaniając	jednego	z	towarzyszy,	by	zrobił	to samo.

–	Burzowa	pogoda	–	mruknął	mężczyzna.	–	Jak	długo	to	potrwa?	Już	minęło	osiem tygodni.

Osiem	tygodni?	Czterdzieści	dni	zimy	bez	przerwy?	To	zdarzało	się	rzadko.	Mimo zimna	 pozostali	 trzej	 żołnierze	 sprawiali	 wrażenie,	 że	 warta	 absolutnie	 ich	 nie obchodzi.	Jeden	nawet	przysypiał.

–	Zachowajcie	czujność	–	złajał	ich	Dalinar.

Popatrzyli	 na	 niego,	 ten,	 który	 drzemał,	 zamrugał.	 Wszyscy	 trzej	 wydawali	 się pełni	niedowierzania.	Jeden,	wysoki	rudzielec,	skrzywił	się.

–	I	kto	to	mówi,	Leef?

Dalinar	zmełł	odpowiedź	w	ustach.	Za	kogo	go	uważali?

Chłodne	 powietrze	 sprawiało,	 że	 jego	 oddech	 parował.	 Za	 plecami	 słyszał	 brzęk metalu.	Na	dole	w	kuźniach	trwała	praca.	Bramy	fortecy	były	zamknięte,	a	strzelnice po	 prawej	 i	 lewej	 obsadzone.	 Trwała	 wojna,	 ale	 warta	 zawsze	 była	 nudna.	 Jedynie doskonale	 wyszkoleni	 żołnierze	 umieli	 zachować	 czujność	 przez	 wiele	 godzin.	 Może właśnie	dlatego	było	tu	tak	wiele	ludzi	–	jeśli	jakości	nie	dało	się	zapewnić,	należało liczyć	na	ilość.

Dalinar	 miał	 jednak	 przewagę.	 Wizje	 nigdy	 nie	 pokazywały	 mu	 epizodów leniwego	 pokoju,	 wrzucały	 go	 w	 czas	 konfliktów	 i	 przemian.	 Momenty	 zwrotne.

Dlatego	też,	mimo	dziesiątków	obserwujących	oczu,	on	pierwszy	to	zauważył.

–	Tam!	–	powiedział,	wychylając	się	za	kamienne	blanki.	–	Co	to?

Rudzielec	uniósł	dłoń,	osłaniając	oczy.

–	Nic.	Cień.

–	 Nie,	 porusza	 się	 –	 sprzeciwił	 się	 jeden	 z	 pozostałych.	 –	 Wygląda	 jak	 ludzie.

Maszerują.

Serce	 Dalinara	 zabiło	 szybciej,	 gdy	 rudzielec	 ogłosił	 alarm.	 Kolejni	 łucznicy wbiegli	 na	 blanki,	 naciągając	 łuki.	 Żołnierze	 zebrali	 się	 na	 czerwonawym	 dziedzińcu poniżej.	 Wszystko	 wybudowano	 z	 tego	 samego	 czerwonego	 kamienia	 i	 Dalinar usłyszał,	 jak	 jeden	 z	 żołnierzy	 nazywa	 to	 miejsce	 „Fortecą	 Rozpalonego	 Kamienia”.

Nigdy	wcześniej	o	niej	nie	słyszał.

Z	twierdzy	wypadli	zwiadowcy	na	koniach.	Dlaczego	nie	było	ich	wcześniej?

–	 To	 musi	 być	 tylna	 straż	 –	 mruknął	 jeden	 z	 żołnierzy.	 –	 Nie	 mogli	 się	 przebić przez	nasze	szeregi.	Nie,	kiedy	walczą	Świetliści…

Świetliści?	Dalinar	podszedł	bliżej,	żeby	posłuchać,	ale	mężczyzna	skrzywił	się	i odwrócił.	Kimkolwiek	był	Dalinar,	pozostali	go	zbytnio	nie	cenili.

Najwyraźniej	ta	twierdza	była	pozycją	do	odwrotu	za	linią	frontu	tej	wojny.	Czyli albo	 zbliżające	 się	 siły	 były	 przyjazne,	 albo	 wróg	 się	 przebił	 i	 wysłał	 przednią	 straż, by	 oblegała	 fortecę.	 W	 takim	 razie	 to	 były	 rezerwy,	 co	 pewnie	 wyjaśniało,	 dlaczego zostało	im	niewiele	koni.	Ale	i	tak	powinni	mieć	zwiadowców	w	polu.

Kiedy	 zwiadowcy	 w	 końcu	 powrócili	 do	 twierdzy,	 nieśli	 białe	 flagi.	 Dalinar popatrzył	 na	 towarzyszy,	 a	 ich	 rozluźnienie	 potwierdziło	 jego	 podejrzenie.	 Biały oznaczał	 przyjaciół.	 Ale	 czy	 zostałby	 tu	 wysłany,	 gdyby	 to	 było	 takie	 proste?	 Jeśli wszystko	 to	 było	 w	 jego	 umyśle,	 czy	 stworzyłby	 on	 prostą,	 nudną	 wizję,	 choć	 nigdy wcześniej	mu	się	to	nie	zdarzyło?

–	 Musimy	 mieć	 się	 na	 baczności,	 to	 może	 być	 pułapka	 –	 powiedział	 Dalinar.	 – Niech	 ktoś	 się	 dowie,	 co	 widzieli	 ci	 zwiadowcy.	 Czy	 rozpoznali	 tylko	 sztandary,	 czy przyjrzeli	się	bliżej?

Inni	żołnierze	–	w	tym	niektórzy	z	łuczników,	którzy	wypełniali	teraz	szczyt	muru –	 popatrzyli	 na	 niego	 dziwnie.	 Dalinar	 zaklął	 cicho,	 spoglądając	 znów	 na	 cień zbliżających	 się	 sił.	 Dręczyło	 go	 paskudne	 przeczucie.	 Ignorując	 dziwne	 spojrzenia, chwycił	 włócznię	 i	 pobiegł	 wzdłuż	 muru,	 aż	 dotarł	 do	 schodów.	 Biegły	 zygzakiem	 w dół	 wysokiego	 muru	 i	 nie	 miały	 żadnej	 balustrady.	 Już	 wcześniej	 był	 na	 takich umocnieniach	i	umiał	skupiać	wzrok	na	stopniach,	by	nie	poczuć	zawrotów	głowy.

Dotarł	 na	 dół	 i	 oparłszy	 włócznię	 o	 ramię	 wyruszył	 na	 poszukiwanie	 kogoś,	 kto dowodził.	 Budynki	 Fortecy	 Rozpalonego	 Kamienia	 były	 przysadziste	 i	 utylitarne, wybudowane	 jeden	 przy	 drugim	 wzdłuż	 kamiennej	 ściany	 naturalnej	 rozpadliny.

Większość	 miała	 prostokątne	 zbiorniki	 na	 deszczówkę	 na	 dachach.	 Z	 dobrymi zapasami	 żywności	 –	 a	 jeśli	 mieli	 szczęście,	 to	 z	 Dusznikiem	 –	 taka	 forteca	 mogła przetrzymać	wiele	lat	oblężenia.

Nie	 umiał	 odczytać	 insygniów	 stopnia,	 ale	 bez	 trudu	 rozpoznał	 oficera	 w mężczyźnie	 w	 krwistoczerwonym	 płaszczu,	 który	 stał	 pośród	 straży	 honorowej.	 Nie miał	 kolczugi,	 jedynie	 błyszczący	 napierśnik	 z	 brązu	 na	 skórzni,	 i	 naradzał	 się	 z jednym	ze	zwiadowców.	Dalinar	podszedł	bliżej.

Dopiero	wtedy	zorientował	się,	że	oczy	mężczyzny	są	ciemnobrązowe.	Wpatrywał

się	w	nie	z	niedowierzaniem.	Ci,	którzy	go	otaczali,	traktowali	go	jak	oświeconego.

–	 …Zakon	 Strażników	 Skał,	 panie	 –	 mówił	 konny	 zwiadowca.	 –	 I	 duża	 liczba Wiatrowych.	Wszyscy	pieszo.

–	 Ale	 dlaczego?	 –	 spytał	 ciemnooki	 oficer.	 –	 Dlaczego	 Świetliści	 tu	 przybyli?

Powinni	walczyć	z	diabłami	na	pierwszej	linii	frontu!

–	 Panie	 –	 powiedział	 zwiadowca	 –	 mieliśmy	 rozkazy,	 by	 powrócić,	 kiedy	 ich zidentyfikujemy.

–	W	takim	razie	wracaj	i	dowiedz	się,	dlaczego	tu	są!	–	ryknął	oficer.

Zwiadowca	wzdrygnął	się	i	odjechał.

Świetliści.	 Zazwyczaj	 w	 taki	 czy	 inny	 sposób	 wiązali	 się	 z	 wizjami	 Dalinara.

Kiedy	oficer	zaczął	wykrzykiwać	do	swoich	ludzi,	każąc	im	przygotować	puste	bunkry dla	rycerzy,	Dalinar	ruszył	za	zwiadowcą	w	stronę	muru.	Wokół	otworów	strzelniczych tłoczyli	 się	 żołnierze,	 wyglądając	 na	 równinę.	 Podobnie	 jak	 ci	 na	 górze,	 nosili przypadkowe	 mundury,	 które	 wydawały	 się	 poskładane	 z	 fragmentów.	 Nie	 byli obszarpaną	bandą,	ale	wyraźnie	nosili	resztki	z	drugiej	ręki.

Zwiadowca	 wyjechał	 przez	 furtkę	 w	 chwili,	 kiedy	 Dalinar	 znalazł	 się	 w	 cieniu ogromnego	muru	i	podszedł	do	stłoczonych	żołnierzy.

–	Co	się	dzieje?	–	spytał.

–	Świetliści	–	odpowiedział	jeden	z	mężczyzn.	–	Ruszyli	biegiem.

–	 Zupełnie	 jakby	 mieli	 zamiar	 zaatakować	 –	 powiedział	 inny.	 Roześmiał	 się,	 tak absurdalnie	to	zabrzmiało,	choć	w	jego	głosie	kryła	się	niepewność.

∗	∗	∗

Co?	–	pomyślał	z	niepokojem	Dalinar.

–	Przepuśćcie	mnie.

Co	 dziwne,	 żołnierze	 się	 rozstąpili.	 Kiedy	 Dalinar	 przepychał	 się	 do	 przodu, wyczuwał	 ich	 zaskoczenie.	 Wydał	 rozkaz	 z	 autorytetem	 arcyksięcia	 i	 jasnookiego,	 a oni	instynktownie	go	wypełnili.	Teraz	go	zobaczyli	i	byli	niepewni.	Czemu	ten	prosty strażnik	wydawał	im	rozkazy?

Nie	dał	im	okazji	do	zadawania	pytań.	Wspiął	się	na	podwyższenie	przy	murze	i stanął	 przed	 prostokątnym	 otworem	 strzelniczym	 wychodzącym	 na	 równinę.	 Był	 zbyt mały,	by	człowiek	mógł	się	przezeń	przecisnąć,	ale	dość	duży,	by	łucznicy	przez	niego strzelali.	 Przez	 otwór	 Dalinar	 widział,	 że	 zbliżający	 się	 żołnierze	 ustawili	 się	 w charakterystycznym	 szyku.	 Mężczyźni	 i	 kobiety	 w	 błyszczących	 Pancerzach	 Odprysku nacierali naprzód.





Zwiadowca

zatrzymał

się,

spoglądając





na

atakujących

Odpryskowych.	Biegli	ramię	przy	ramieniu,	każdy	na	swoim	miejscu.	Jak	kryształowa fala.	 Kiedy	 się	 zbliżyli,	 Dalinar	 widział,	 że	 ich	 Pancerze	 są	 niepomalowane,	 ale spojenia	 i	 glify	 z	 przodu	 emanują	 niebieskim	 lub	 bursztynowym	 blaskiem,	 podobnie jak	to	było	z	innymi	Świetlistymi,	których	widział	w	wizjach.

–	Nie	wyciągnęli	Ostrzy	Odprysku	–	zauważył	Dalinar.	–	To	dobry	znak.

Zwiadowca	na	zewnątrz	cofnął	się.	Wydawało	się,	że	na	płaskowyżu	znajdują	się co	 najmniej	 dwie	 setki	 Odpryskowych.	 Alethkar	 miał	 około	 dwudziestu	 Ostrzy,	 Jah Keved	podobnie.	Jeśli	dodać	całą	resztę	świata,	być	może	dorównaliby	dwóm	potężnym vorińskim	królestwom.	To	oznaczało,	że	wedle	jego	najlepszej	wiedzy	na	świecie	było mniej	niż	sto	Ostrzy.	A	tu	widział	dwie	setki	Odpryskowych	zebranych	w	jednej	armii.

Oszałamiające.

Świetliści	 zwolnili	 do	 truchtu,	 a	 później	 marszu.	 Żołnierze	 wokół	 Dalinara znieruchomieli.	 Pierwsi	 Świetliści	 zatrzymali	 się	 w	 szeregu.	 Nagle	 z	 nieba	 zaczęli spadać	 inni.	 Uderzali	 z	 trzaskiem	 pękającego	 kamienia,	 ich	 postacie	 otaczały	 kłęby Burzowego	Światła.	Ci	wszyscy	emanowali	błękitnym	blaskiem.

Wkrótce	 na	 polu	 znajdowało	 się	 około	 trzech	 setek	 Świetlistych.	 Zaczęli przyzywać	swoje	Ostrza.	Broń	pojawiała	się	w	ich	dłoniach	jak	kondensująca	się	mgła.

Panowała	cisza.	Mieli	opuszczone	zasłony.

–	 Jeśli	 natarcie	 bez	 broni	 było	 dobrym	 znakiem	 –	 wyszeptał	 jeden	 z	 mężczyzn obok	Dalinara	–	to	co	to	oznacza?

Dalinar	 zaczął	 coś	 podejrzewać	 i	 wypełniła	 go	 groza	 na	 myśl,	 że	 wie,	 co	 ma	 mu pokazać	 ta	 wizja.	 Zwiadowca	 w	 końcu	 obrócił	 konia	 i	 pogalopował	 z	 powrotem	 w stronę	 twierdzy,	 wołając	 przy	 tym,	 by	 otworzono	 furtkę.	 Jakby	 odrobina	 drewna	 i kamienia	 mogła	 być	 ochroną	 przed	 setkami	 Odpryskowych.	 Jeden	 mężczyzna	 w Pancerzu	i	z	Ostrzem	był	właściwie	jednoosobową	armią,	i	to	pomijając	dziwne	moce, które	mieli	ci	ludzie.

Żołnierze	otworzyli	furtkę	dla	zwiadowcy.	Dalinar	błyskawicznie	się	zdecydował, zeskoczył	 i	 rzucił	 się	 w	 stronę	 otworu.	 Z	 tyłu	 oficer,	 którego	 widział	 wcześniej,	 robił

sobie	przejście	do	otworu	strzelniczego.

Dalinar	dotarł	do	otwartych	drzwi	i	wypadł	przez	nie	tuż	po	tym,	jak	zwiadowca wjechał	 na	 dziedziniec.	 Żołnierze	 wołali	 za	 nim	 z	 przerażeniem.	 Zignorował	 ich	 i wybiegł	 na	 równinę.	 Potężny,	 prosty	 mur	 rozciągał	 się	 nad	 nim,	 jak	 droga	 do	 słońca.

Świetliści	 byli	 wciąż	 daleko,	 choć	 zatrzymali	 się	 w	 zasięgu	 strzału	 z	 łuku.	 Porażony przez	piękno	ich	postaci	Dalinar	zwolnił,	po	czym	zatrzymał	się	w	odległości	stu	stóp.

Jeden	 rycerz	 wystąpił	 przed	 swoich	 towarzyszy,	 jego	 błyszczący	 płaszcz	 był

ciemnoniebieski.	 Ostrze	 Odprysku	 z	 falującej	 stali	 zdobiły	 skomplikowane grawerunki.	Przez	chwilę	unosił	je	w	stronę	Twierdzy.

A	 następnie	 wbił	 je	 w	 kamień.	 Dalinar	 zamrugał.	 Odpryskowy	 zdjął	 hełm, ukazując	 jasne	 włosy	 i	 przystojną	 twarz	 o	 bladej	 cerze,	 jasnej	 jak	 u	 mieszkańca Shinovaru.	Rzucił	hełm	na	ziemię	obok	ostrza.	Ten	odtoczył	się,	a	Odpryskowy	zacisnął

dłonie	 w	 pięści,	 wyciągając	 ręce	 wzdłuż	 boków.	 Szeroko	 otworzył	 dłonie	 i	 jego rękawice	spadły	na	skałę.

Odwrócił	 się,	 a	 Pancerz	 Odprysku	 opadał	 z	 jego	 ciała	 –	 napierśnik,	 nagolennice.

Pod	spodem	miał	pomięty	niebieski	mundur.	Wyszedł	z	pancernych	trzewików	i	ruszył

dalej,	 porzuciwszy	 Pancerz	 i	 Ostrze	 Odprysku	 –	 najcenniejsze	 rzeczy,	 jakie	 mógł	 mieć człowiek	–	niczym	śmieci	na	ziemi.

Inny	 podążyli	 za	 jego	 przykładem.	 Setki	 mężczyzn	 i	 kobiet	 wbijających	 Ostrza Odprysku	 w	 kamień	 i	 zdejmujących	 Pancerz.	 Dźwięk	 metalu	 uderzającego	 o	 kamień brzmiał	jak	deszcz.	Później	jak	grzmot.

Dalinar	odkrył,	że	biegnie	naprzód.	Furtka	za	jego	plecami	otworzyła	się	i	kilku ciekawskich	 żołnierzy	 opuściło	 twierdzę.	 Dalinar	 dotarł	 do	 Ostrzy	 Odprysku.

Wyrastały	z	kamienia	jak	błyszczące	srebrne	drzewa,	las	broni.	Emanowały	łagodnym blaskiem,	 którego	 jego	 własne	 Ostrze	 nigdy	 nie	 miało,	 lecz	 kiedy	 biegł	 między	 nimi, ich	światło	zaczynało	gasnąć.

Przepełniło	 go	 straszliwe	 uczucie.	 Poczucie	 ogromnej	 tragedii,	 bólu	 i	 zdrady.

Zatrzymawszy	się	w	miejscu,	jęknął,	unosząc	rękę	do	piersi.	Co	się	działo?	Czym	było to	przerażające	uczucie,	ten	krzyk,	który	niemal	słyszał?

Świetliści.	 Oddalali	 się	 od	 porzuconej	 broni.	 Wszyscy	 wydawali	 się	 teraz jednostkami,	 każdy	 szedł	 samotnie,	 choć	 w	 tłumie.	 Dalinar	 ruszył	 za	 nimi,	 potykając się	o	porzucone	napierśniki	i	inne	fragmenty	pancerza.	W	końcu	wydostał	się	poza	nie.

–	Zaczekajcie!	–	zawołał.

Żaden	z	nich	się	nie	odwrócił.

Widział	 teraz	 innych	 w	 wielkiej	 odległości.	 Tłum	 żołnierzy,	 nie	 w	 Pancerzach Odprysku,	czekających	na	powrót	Świetlistych.	Kim	byli	i	dlaczego	nie	podeszli	bliżej?

Dalinar	 dogonił	 Świetlistych	 –	 nie	 szli	 bardzo	 szybko	 –	 i	 chwycił	 jednego	 za	 ramię.

Mężczyzna	odwrócił	się.	Jego	skóra	była	opalona,	a	włosy	ciemne,	jak	u	Alethich.	Oczy miał	 w	 bardzo	 jasnym	 odcieniu	 błękitu.	 Wręcz	 nienaturalnym	 –	 tęczówki	 były	 prawie białe.

–	Proszę	–	powiedział	Dalinar.	–	Powiedzcie	mi,	dlaczego	to	robicie.

Były	 Odpryskowy	 uwolnił	 rękę	 i	 ruszył	 dalej.	 Dalinar	 zaklął	 i	 wbiegł	 pomiędzy Odpryskowych.	 Pochodzili	 ze	 wszystkich	 ras	 i	 narodowości,	 skóra	 ciemna	 i	 jasna, niektórzy	mieli	białe	thayleńskie	brwi,	inni	fałdy	skórne	jak	Selayowie.	Szli	wpatrzeni przed	siebie,	milczeli,	ich	kroki	były	powolne,	ale	zdecydowane.

–	 Ktoś	 mi	 powie,	 dlaczego?!	 –	 ryknął	 Dalinar.	 –	 To	 jest	 to,	 prawda?	 Dzień Odstępstwa,	dzień,	w	którym	zdradziliście	ludzkość.	Ale	dlaczego?

Żaden	z	nich	nie	odpowiedział.	Zupełnie,	jakby	Dalinar	nie	istniał.

Ludzie	 mówili	 o	 zdradzie,	 o	 dniu,	 w	 którym	 Świetliści	 Rycerze	 odwrócili	 się plecami	do	ludzi.	Przeciwko	komu	walczyli	i	dlaczego	przestali?	Wspomniano	o	dwóch zakonach	 rycerskich,	 pomyślał	 Dalinar.	 Ale	 zakonów	 było	 dziesięć.	 Co	 z	 pozostałymi ośmioma?

Dalinar	padł	na	kolana	pośród	morza	poważnych	jednostek.

–	Proszę.	Muszę	wiedzieć.

W	pobliżu	niektórzy	z	żołnierzy	dotarli	do	Ostrzy	Odprysku	–	lecz,	zamiast	pobiec za	 Świetlistymi,	 ci	 ludzie	 ostrożnie	 sięgali	 po	 Ostrza.	 Kilku	 oficerów	 wyszło	 z twierdzy	 i	 kazało	 odłożyć	 Ostrza.	 Wkrótce	 jednak	 odepchnęli	 ich	 żołnierze,	 którzy zaczęli	wypadać	przez	furtki	i	biec	w	stronę	broni.

–	Oni	są	pierwsi	–	powiedział	ktoś.

Dalinar	podniósł	wzrok	i	zobaczył,	że	jeden	z	rycerzy	zatrzymał	się	przy	nim.	Ten, który	 wyglądał	 jak	 Alethi.	 Obejrzał	 się	 przez	 ramię	 na	 tłum	 zbierający	 się	 wokół

ostrzy.	Mężczyźni	krzyczeli	na	siebie,	przepychali	się,	każdy	chciał	dostać	Ostrze,	nim wszystkie	zostaną	zabrane.

–	Oni	są	pierwsi	–	powiedział	Świetlisty.

Dalinar	rozpoznał	głębię	tego	głosu,	który	zawsze	rozlegał	się	w	wizjach.

–	Byli	pierwsi,	ale	również	ostatni.

–	Czy	to	Dzień	Odstępstwa?	–	zapytał	Dalinar.

–	Te	wydarzenia	zapiszą	się	w	historii	–	odparł	Świetlisty.	–	Staną	się	niesławne.

Będziecie	mieli	wiele	nazw	na	to,	co	się	tu	wydarzyło.

–	Ale	dlaczego?	–	pytał	Dalinar.	–	Proszę.	Dlaczego	porzucili	swoje	obowiązki?

Postać	wpatrywała	się	w	niego.

–	 Mówiłem	 już,	 że	 nie	 mogę	 ci	 pomóc.	 Nadejdzie	 Noc	 Smutków	 i	 Prawdziwe Spustoszenie.	Wieczna	Burza.

–	To	odpowiedz	na	moje	pytania!	–	powiedział	Dalinar.

–	Przeczytaj	księgę.	Zjednocz	ich.

–	Księgę?	„Drogę	królów”?

Postać	 odwróciła	 się	 i	 odeszła,	 dołączając	 do	 innych	 Świetlistych,	 którzy maszerowali	przez	kamienną	równinę.

Dalinar	 spojrzał	 z	 powrotem	 na	 tłum	 żołnierzy	 pędzących	 po	 Ostrza.	 Wiele znalazło	 już	 nowych	 właścicieli.	 Nie	 było	 dość	 Ostrzy	 dla	 wszystkich	 i	 niektórzy unieśli	swoje,	by	odepchnąć	tych,	którzy	za	bardzo	się	zbliżyli.	Na	jego	oczach	oficer	z Ostrzem	został	zaatakowany	z	tyłu	przez	dwóch	mężczyzn.

Blask	broni	zniknął	całkowicie.

Zabicie	 oficera	 dodało	 odwagi	 innym.	 Zaczęły	 się	 kolejne	 potyczki,	 żołnierze atakowali	 tych,	 którzy	 mieli	 Ostrza,	 licząc,	 że	 zdobędą	 jedno	 z	 nich.	 Oczy	 zaczęły płonąć.	 Wrzaski,	 krzyki,	 śmierć.	 Dalinar	 patrzył,	 aż	 znalazł	 się	 w	 swojej	 kwaterze, przywiązany	 do	 krzesła.	 Renarin	 i	 Adolin	 przyglądali	 mu	 się	 z	 pewnej	 odległości, wydawali	się	spięci.

Dalinar	 zamrugał,	 nasłuchując	 padającego	 na	 dach	 deszczu	 z	 przechodzącej arcyburzy.

–	Powróciłem	–	zwrócił	się	do	synów.	–	Możecie	się	uspokoić.

Adolin	 pomógł	 mu	 rozwiązać	 sznury,	 a	 Renarin	 wstał	 i	 przyniósł	 Dalinarowi kielich	pomarańczowego	wina.

Uwolniwszy	 Dalinara,	 Adolin	 cofnął	 się.	 Założył	 ręce	 na	 piersi.	 Renarin	 wrócił, jego	twarz	była	blada.	Zdawało	się,	że	ma	jeden	z	epizodów	słabości	–	w	rzeczy	samej, jego	 nogi	 drżały.	 Gdy	 Dalinar	 przyjął	 kielich,	 młodzieniec	 usiadł	 na	 krześle	 i	 wsparł

głowę	na	dłoniach.

Dalinar	 sączył	 słodkie	 wino.	 W	 swoich	 wcześniejszych	 wizjach	 widział	 wojny.

Widział	 śmierć	 i	 potwory,	 wielkoskorupy	 i	 koszmary.	 A	 jednak	 z	 jakiegoś	 powodu	 ta poruszyła	go	bardziej	niż	inne.	Jego	dłoń	drżała,	gdy	ponownie	uniósł	kielich.

Adolin	wciąż	na	niego	patrzył.

–	Czy	tak	ciężko	na	mnie	patrzeć?	–	spytał	Dalinar.

–	 Ten	 twój	 bełkot	 jest	 niepokojący,	 ojcze	 –	 powiedział	 Renarin.	 –	 Nieziemski, dziwny.	Powykrzywiany,	jak	drewniany	budynek	przechylony	przez	wiatr.

–	 Szarpiesz	 się	 –	 dodał	 Adolin.	 –	 Prawie	 przewróciłeś	 krzesło.	 Musiałem	 je przytrzymywać,	aż	się	uspokoiłeś.

Dalinar	wstał	i	z	westchnieniem	ponownie	napełnił	kielich.

–	A	ty	wciąż	sądzisz,	że	nie	powinienem	abdykować?

–	 Nad	 epizodami	 da	 się	 zapanować	 –	 powiedział	 Adolin,	 choć	 wydawał	 się zaniepokojony.	 –	 Nigdy	 nie	 było	 moim	 celem	 skłonienie	 cię	 do	 abdykacji.	 Nie	 chcę jedynie,	 byś	 opierał	 się	 na	 urojeniach,	 kiedy	 podejmujesz	 decyzje	 związane	 z przyszłością	 naszego	 rodu.	 Dopóki	 akceptujesz,	 że	 twoje	 wizje	 nie	 są	 prawdziwe, możemy	działać	dalej.	Nie	ma	powodu,	byś	oddawał	władzę.

Dalinar	 nalał	 sobie	 wina.	 Spojrzał	 na	 wschód,	 w	 stronę	 muru,	 przeciwną	 niż Adolin	i	Renarin.

–	Nie	akceptuję	założenia,	że	to,	co	widzę,	nie	jest	prawdą.

–	Co	takiego?	–	spytał	Adolin.	–	Ale	wydawało	mi	się,	że	cię	przekonałem…

–	Przyjmuję,	że	nie	jestem	już	godny	zaufania	–	wyjaśnił	Dalinar.	–	I	że	być	może popadam	 w	 szaleństwo.	 Przyjmuję,	 że	 coś	 się	 ze	 mną	 dzieje.	 –	 Odwrócił	 się.	 –	 Kiedy zacząłem	 mieć	 te	 wizje,	 wierzyłem,	 że	 pochodzą	 od	 Wszechmocnego.	 Przekonałeś mnie,	 że	 być	 może	 oceniłem	 je	 zbyt	 pochopnie.	 Nie	 wiem	 wystarczająco	 dużo,	 by	 im zaufać.	 Być	 może	 oszalałem.	 A	 może	 to	 coś	 nadnaturalnego,	 niezwiązanego	 z Wszechmocnym.

–	Jak	to	możliwe?	–	spytał	Adolin,	marszcząc	czoło.

–	Stara	Magia	–	powiedział	cicho	Renarin.	Wciąż	nie	wstawał.

Dalinar	pokiwał	głową.

–	Co	takiego?	–	spytał	ostro	Adolin.	–	Stara	Magia	to	mit.

–	Niestety,	wcale	nim	nie	jest.	–	Dalinar	pociągnął	kolejny	łyk	chłodnego	wina.	– Wiem	to	na	pewno.

–	 Ojcze	 –	 odezwał	 się	 Renarin.	 –	 Jeśli	 Stara	 Magia	 miałaby	 na	 ciebie	 wpływ, musiałbyś	udać	się	na	zachód	i	jej	poszukać.	Czyż	nie?

–	Tak	–	odpowiedział.

Puste	miejsce	w	jego	wspomnieniach,	gdzie	niegdyś	istniała	jego	żona,	nigdy	nie było	dla	niego	tak	oczywiste	jak	w	tej	chwili.	Starał	się	je	ignorować,	nie	bez	powodu.

Zniknęła	całkowicie	i	czasem	z	trudem	sobie	przypominał,	że	kiedykolwiek	był	żonaty.

–	 Te	 wizje	 nie	 pasują	 do	 tego,	 co	 słyszałem	 o	 Strażniczce	 Nocy	 –	 powiedział

Renarin.	–	Większość	uważa	ją	za	potężnego	sprena.	Gdy	już	się	ją	odszuka,	dostanie się	nagrodę	i	przekleństwo.	Kiedy	ją	odszukałeś?

–	Przed	wielu	laty	–	odparł	Dalinar.

–	W	takim	razie	mało	prawdopodobne,	by	to	ona	na	ciebie	wpłynęła	–	stwierdził

Renarin.

–	Zgadzam	się.

–	Ale	o	co	poprosiłeś?	–	spytał	Adolin,	marszcząc	czoło.

–	 Moje	 przekleństwo	 i	 łaska	 należą	 tylko	 do	 mnie,	 synu	 –	 powiedział	 Dalinar.	 – Szczegóły	się	nie	liczą.

–	Ale…

–	 Zgadzam	 się	 z	 Renarinem	 –	 przerwał	 mu	 Dalinar.	 –	 To	 pewnie	 nie	 Strażniczka Nocy.

–	W	porządku.	Ale	dlaczego	w	ogóle	o	tym	wspomniałeś?

–	 Ponieważ,	 Adolinie	 –	 odezwał	 się	 Dalinar	 z	 irytacją	 –	 nie	 wiem,	 co	 się	 ze	 mną dzieje.	 Te	 wizje	 wydają	 się	 zbyt	 szczegółowe,	 by	 być	 wytworem	 mojego	 umysłu.	 Ale twoje	 argumenty	 zmusiły	 mnie	 do	 zastanowienia.	 Mogę	 się	 mylić.	 Albo	 ty	 możesz	 się mylić,	 i	 to	 jednak	 Wszechmocny.	 Albo	 to	 coś	 zupełnie	 innego.	 Nie	 wiemy	 i	 dlatego byłoby	niebezpieczne,	gdybym	nadal	sprawował	władzę.

–	Cóż,	podtrzymuję	swoje	słowa	–	powiedział	z	uporem	Adolin.	–	Możemy	nad	tym zapanować.

–	Nie,	nie	możemy.	Fakt,	że	w	przeszłości	przychodziły	jedynie	podczas	arcyburzy, nie	oznacza,	że	nie	mogą	rozszerzyć	się	na	inne	chwile	napięcia.	A	gdyby	jeden	z	tych epizodów	przytrafił	mi	się	na	polu	bitwy?

Z	tego	właśnie	powodu	nie	pozwalali	Renarinowi	ruszać	do	walki.

–	 Jeśli	 tak	 się	 stanie	 –	 powiedział	 Adolin	 –	 poradzimy	 sobie.	 Na	 razie	 możemy ignorować…

Dalinar	uniósł	ręce.

–	 Ignorować?	 Nie	 mogę	 ignorować	 czegoś	 takiego.	 Wizje,	 księga,	 to,	 co	 czuję…

one	zmieniają	każdy	aspekt	mojej	osoby.	Jak	mogę	rządzić,	nie	kierując	się	sumieniem?

Jeśli	 pozostanę	 arcyksięciem,	 będę	 się	 zastanawiał	 nad	 każdą	 decyzją.	 Albo postanowię	zaufać	samemu	sobie,	albo	abdykuję.	Nie	zniosę	myśli	o	czymś	pośrednim.

Zapanowała	cisza.

–	To	co	robimy?	–	spytał	w	końcu	Adolin.

–	Dokonujemy	wyboru	–	odparł	Dalinar.	–	Ja	go	dokonam.

–	 Abdykować	 albo	 wciąż	 kierować	 się	 urojeniami	 –	 warknął	 Adolin.	 –	 Tak	 czy inaczej,	pozwalamy,	by	nami	rządziły.

–	 A	 masz	 lepszy	 pomysł?	 –	 spytał	 ostro	 ojciec.	 –	 Od	 razu	 zaczynasz	 narzekać, Adolinie,	 co	 wydaje	 się	 twoim	 nawykiem.	 Ale	 nie	 podajesz	 żadnej	 rozsądnej alternatywy.

–	Dałem	ci	ją	–	odparł	Adolin.	–	Zignorować	je	i	działać	dalej!

–	Powiedziałem	„rozsądnej”!

Przez	chwilę	patrzyli	sobie	w	oczy.	Dalinar	próbował	zapanować	nad	gniewem.	W

wielu	 aspektach	 on	 i	 Adolin	 byli	 do	 siebie	 podobni.	 Rozumieli	 się	 nawzajem	 i	 to pozwalało	im	zadawać	ciosy	tak,	by	zabolało.

–	A	gdybyśmy	tak	udowodnili,	że	wizje	są	prawdziwe	lub	nie?	–	odezwał	się	nagle Renarin.

Dalinar	posłał	mu	spojrzenie.

–	Co?

–	Powiedziałeś,	że	te	sny	są	szczegółowe	–	stwierdził	Renarin,	pochylając	się	nad splecionymi	dłońmi.	–	Co	dokładnie	widzisz?

Dalinar	 zawahał	 się	 i	 wypił	 resztę	 wina.	 Ten	 jeden	 raz	 żałował,	 że	 nie	 ma mocnego	fioletowego	zamiast	pomarańczowego.

–	 Wizje	 są	 często	 powiązane	 ze	 Świetlistymi	 Rycerzami.	 Pod	 koniec	 każdego epizodu	 ktoś…	 sądzę,	 że	 jeden	 z	 Heroldów…	 przychodzi	 do	 mnie	 i	 rozkazuje	 mi zjednoczyć	arcyksiążąt	Alethkaru.

Zapanowała	cisza.	Adolin	wydawał	się	zaniepokojony,	Renarin	po	prostu	siedział

i	milczał.

–	 Dziś	 widziałem	 Dzień	 Odstępstwa	 –	 mówił	 dalej	 Dalinar.	 –	 Świetliści	 porzucili Odpryski	 i	 odeszli.	 Pancerze	 i	 Ostrza…	 w	 jakiś	 sposób	 przyblakły,	 kiedy	 zostały porzucone.	Wydaje	mi	się	dziwne,	że	zobaczyłem	taki	szczegół.	–	Popatrzył	na	Adolina.

–	Jeśli	te	wizje	to	fantazja,	jestem	o	wiele	bardziej	błyskotliwy	niż	sądziłem.

–	 Pamiętasz	 jakieś	 szczegóły,	 które	 moglibyśmy	 sprawdzić?	 –	 spytał	 Renarin.	 – Imiona?	Miejsca?	Wydarzenia,	które	można	umiejscowić	w	historii?

–	 Ostatnia	 wizja	 przedstawiała	 miejsce	 zwane	 Fortecą	 Rozpalonego	 Kamienia	 – powiedział	Dalinar.

–	Nigdy	o	niej	nie	słyszałem	–	stwierdził	Adolin.

–	 Forteca	 Rozpalonego	 Kamienia	 –	 powtórzył	 Dalinar.	 –	 W	 mojej	 wizji	 w	 pobliżu trwała	wojna.	Świetliści	walczyli	w	pierwszych	szeregach.	Wycofali	się	do	tej	fortecy	i tam	porzucili	Odpryski.

–	 Może	 moglibyśmy	 znaleźć	 coś	 w	 historii	 –	 powiedział	 Renarin.	 –	 Dowód,	 że	 ta twierdza	 istniała	 albo	 że	 Świetliści	 nie	 zrobili	 tego,	 co	 zobaczyłeś.	 Wtedy	 byśmy wiedzieli,	czy	te	sny	są	urojeniem,	czy	prawdą.

Dalinar	pokiwał	głową.	Udowodnienie	ich	prawdziwości	nigdy	nie	przyszło	mu	na myśl,	 częściowo	 dlatego,	 że	 od	 początku	 uważał	 je	 za	 prawdziwe.	 Kiedy	 zaczął	 je kwestionować,	 był	 bardziej	 skłonny	 zachować	 naturę	 tych	 wizji	 w	 tajemnicy.	 Ale gdyby	wiedział,	że	widzi	prawdziwe	wydarzenia…	cóż,	to	by	przynajmniej	wykluczyło szaleństwo.	Nie	rozwiązałoby	wszystkiego,	ale	dużo	pomogło.

–	Nie	wiem	–	odezwał	się	Adolin	bardziej	sceptycznie.	–	Ojcze,	mówisz	o	czasach przed	Hierokracją.	Czy	uda	nam	się	znaleźć	cokolwiek	w	historii?

–	 Są	 zapisy	 z	 czasów,	 kiedy	 żyli	 Świetliści	 –	 stwierdził	 Renarin.	 –	 To	 nie	 tak dawno	jak	cieniodni	czy	Epoka	Heroldów.	Moglibyśmy	spytać	Jasnah.	Ona	się	przecież tym	zajmuje,	prawda?	Jako	Veristitalianka?

Dalinar	popatrzył	na	Adolina.

–	Myślę,	że	warto	spróbować,	synu.

–	 Może	 –	 przyznał	 Adolin.	 –	 Ale	 nie	 możemy	 potraktować	 istnienia	 jednego miejsca	jako	dowodu.	Mogłeś	usłyszeć	o	Fortecy	Rozpalonego	Kamienia	i	włączyć	ją.

–	Cóż	–	zgodził	się	Renarin	–	to	może	być	prawda.	Ale	jeśli	to,	co	widzi	ojciec,	to jedynie	 urojenia,	 z	 pewnością	 uda	 nam	 się	 udowodnić,	 że	 część	 z	 nich	 jest	 fałszywa.

Wydaje	 się	 niemożliwe,	 by	 każdy	 szczegół	 tego,	 co	 sobie	 wyobraził,	 pochodził	 z opowieści	lub	historii.	Niektóre	aspekty	urojeń	musiałyby	być	czystą	fantazją.

Adolin	powoli	pokiwał	głową.

–	Ja…	Masz	rację,	Renarinie.	Tak,	to	dobry	plan.

–	 Musimy	 posłać	 po	 jedną	 z	 moich	 skryb	 –	 stwierdził	 Dalinar.	 –	 Abym	 mógł

podyktować	wizję,	póki	mam	ją	na	świeżo.

–	 Tak	 –	 zgodził	 się	 Renarin.	 –	 Im	 więcej	 będziemy	 mieć	 szczegółów,	 tym	 łatwiej będzie	nam	udowodnić	prawdziwość…	lub	fałszywość…	wizji.

Dalinar	skrzywił	się,	odstawił	kielich	i	podszedł	do	synów.	Usiadł.

–	Dobrze,	ale	kogo	możemy	poprosić	o	zanotowanie	moich	słów?

–	Masz	wiele	sekretarek,	ojcze	–	zauważył	Renarin.

–	I	wszystkie	są	żonami	lub	córkami	moich	oficerów	–	odparł	Dalinar.

Jak	 mógł	 wyjaśnić?	 Wystarczająco	 bolesne	 było	 okazanie	 słabości	 wobec	 synów.

Gdyby	 wieści	 o	 tym,	 co	 widział,	 rozeszły	 się	 między	 oficerami,	 mogłoby	 to	 osłabić morale.	Być	może	nadejdzie	czas,	kiedy	wyjawi	to	swoim	ludziom,	ale	musiał	zachować ostrożność.	I	zanim	zwróci	się	do	innych,	wolał	sam	wiedzieć,	czy	oszalał.

–	Tak.	–	Adolin	pokiwał	głową,	choć	Renarin	wciąż	wydawał	się	skonsternowany.

–	 Rozumiem.	 Ale,	 ojcze,	 nie	 możemy	 czekać	 na	 powrót	 Jasnah.	 Może	 minąć	 jeszcze wiele	miesięcy.

–	 Zgoda.	 –	 Dalinar	 westchnął.	 Pozostała	 jeszcze	 jedna	 możliwość.	 –	 Renarinie, poślij	gońca	po	twoją	ciotkę	Navani.

Adolin	spojrzał	na	ojca,	unosząc	brew.

–	Dobry	pomysł.	Ale	wydawało	mi	się,	że	jej	nie	ufasz.

–	Ufam,	że	dotrzyma	słowa	–	przyznał	z	rezygnacją	Dalinar.	–	I	zachowa	tajemnicę.

Powiedziałem	jej	o	zamiarze	abdykacji,	a	ona	nikomu	tego	nie	zdradziła.

Navani	doskonale	dochowywała	tajemnicy.	O	wiele	lepiej	od	kobiet	z	jego	dworu.

Ufał	 im	 w	 pewnym	 stopniu,	 ale,	 by	 nie	 zdradzić	 takiego	 sekretu,	 niezbędny	 był	 ktoś niezwykle	rygorystyczny	w	mowie	i	myśleniu.

A	 to	 oznaczało	 Navani.	 Pewnie	 znajdzie	 sposób,	 by	 nim	 manipulować	 z wykorzystaniem	tej	wiedzy,	ale	przynajmniej	jego	ludzie	nie	poznają	tajemnicy.

–	Idź,	Renarinie	–	powiedział	Dalinar.

Młodzieniec	 pokiwał	 głową	 i	 wstał.	 Wydawało	 się,	 że	 wrócił	 już	 do	 siebie	 po ataku,	 i	 pewnym	 krokiem	 podszedł	 do	 drzwi.	 Kiedy	 wyszedł,	 Adolin	 podszedł	 do Dalinara.

–	Ojcze,	co	zrobisz,	jeśli	udowodnimy,	że	mam	rację	i	to	jedynie	twój	umysł?

–	 Częściowo	 tego	 pragnę	 –	 powiedział	 Dalinar,	 patrząc,	 jak	 za	 Renarinem zamykają	 się	 drzwi.	 –	 Obawiam	 się	 szaleństwa,	 ale	 przynajmniej	 to	 coś	 znajomego, coś,	 z	 czym	 można	 sobie	 poradzić.	 Oddam	 ci	 księstwo	 i	 ruszę	 szukać	 pomocy	 w Kharbrancie.	Ale	jeśli	to	nie	urojenia,	czeka	mnie	kolejna	decyzja.	Czy	przyjmuję	to,	co mi	mówią,	czy	nie?	Być	może	dla	Alethkaru	byłoby	lepiej,	gdybym	okazał	się	szalony.	A przynajmniej	łatwiej.

Adolin	rozważał	te	słowa	ze	zmarszczonym	czołem.

–	A	Sadeas?	Chyba	niedługo	zakończy	śledztwo.	Co	robimy?

Uzasadnione	 pytanie.	 To	 właśnie	 problemy	 związane	 z	 faktem,	 że	 Dalinar	 ufał

wizjom	w	odniesieniu	do	Sadeasa,	doprowadziły	go	do	kłótni	z	synem.

„Zjednocz	ich”.	To	nie	był	jedynie	rozkaz	z	wizji,	lecz	również	marzenie	Gavilara.

Zjednoczony	 Alethkar.	 Czy	 Dalinar	 pozwolił,	 by	 to	 marzenie	 –	 połączone	 z	 poczuciem winy,	gdyż	zawiódł	brata	–	doprowadziło	go	do	stworzenia	nadnaturalnych	uzasadnień dla	próby	spełnienia	woli	brata?

Czuł	się	niepewny.	Nienawidził	tego	uczucia.

–	 Dobrze	 –	 powiedział	 Dalinar.	 –	 Pozwalam	 ci,	 byś	 przygotował	 się	 na	 najgorsze, na	 wypadek	 gdyby	 Sadeas	 zwrócił	 się	 przeciwko	 nam.	 Przygotuj	 naszych	 oficerów	 i wezwij	 z	 powrotem	 kompanie	 wysłane	 na	 patrole	 przeciwko	 bandytom.	 Jeśli	 Sadeas ogłosi,	 że	 próbowałem	 zabić	 Elhokara,	 zamkniemy	 nasz	 obóz	 i	 ogłosimy	 stan gotowości.	Nie	pozwolę,	by	zaciągnął	mnie	na	egzekucję.

Adolinowi	wyraźnie	ulżyło.

–	Dziękuję,	ojcze.

–	Miejmy	nadzieję,	że	do	tego	nie	dojdzie,	synu	–	powiedział	Dalinar.	–	W	chwili, kiedy	 Sadeas	 i	 ja	 na	 poważnie	 zwrócimy	 się	 przeciwko	 sobie,	 Alethkar	 jako zjednoczony	 kraj	 się	 rozpadnie.	 To	 nasze	 dwa	 księstwa	 wspierają	 króla,	 a	 jeśli popadniemy	 w	 konflikt,	 pozostali	 albo	 staną	 po	 stronie	 jednego	 z	 nas,	 albo	 sami zaczną	własne	wojny.

Adolin	pokiwał	głową,	ale	Dalinar	czuł	się	zaniepokojony.	Przepraszam,	pomyślał

w	stronę	siły,	która	zsyłała	mu	wizje.	Ale	muszę	być	mądry.

W	 pewnym	 sensie	 wydawało	 się	 to	 kolejną	 próbą.	 Wizje	 kazały	 mu	 zaufać Sadeasowi.	Cóż,	zobaczy,	co	się	stanie.

*

–	…i	przygasło	–	powiedział	Dalinar.	–	Później	znalazłem	się	z	powrotem	tutaj.

Navani	 z	 namysłem	 uniosła	 pióro.	 Opowiedzenie	 wizji	 nie	 zabrało	 dużo	 czasu.

Była	 świetnym	 skrybą,	 wyciągała	 od	 niego	 szczegóły,	 wiedziała,	 kiedy	 zapytać	 o więcej.	 Ani	 słowem	 nie	 skomentowała	 nietypowości	 prośby,	 nie	 była	 też	 rozbawiona pragnieniem	 Dalinara,	 by	 zapisać	 jedno	 z	 jego	 urojeń.	 Była	 rzeczowa	 i	 staranna.

Siedziała	teraz	przy	jego	biurku,	włosy	miała	zakręcone	i	upięte	czterema	szpilami.	Jej suknia	 była	 czerwona,	 podobnie	 pomadka	 na	 wargach,	 a	 w	 fioletowych	 oczach malowało	się	zainteresowanie.

Ojcze	Burz,	pomyślał	Dalinar,	jaka	ona	piękna.

–	I	co?	–	spytał	Adolin.

Opierał	 się	 o	 drzwi	 komnaty.	 Renarin	 wyszedł,	 żeby	 zebrać	 raport	 zniszczeń	 po arcyburzy.	Chłopak	musiał	poćwiczyć	tego	rodzaju	zadania.

Navani	uniosła	brew.

–	To	znaczy,	Adolinie?

–	Co	o	tym	sądzisz,	ciociu?	–	spytał	młodzieniec.

–	Nigdy	nie	słyszałam	o	tych	miejscach	ani	wydarzeniach	–	stwierdziła	Navani.	– Ale	 jak	 sądzę,	 nie	 spodziewaliście	 się	 tego	 po	 mnie.	 Czyż	 nie	 wspominaliście,	 że chcecie,	żebym	skontaktowała	się	z	Jasnah?

–	Owszem	–	zgodził	się	Adolin.	–	Ale	z	pewnością	masz	gotową	analizę.

–	Powstrzymuję	się	z	osądem,	mój	drogi.

Navani	 wstała	 i	 złożyła	 papier,	 przyciskając	 go	 bezpieczną	 dłonią	 i	 wyrównując.

Uśmiechnęła	się,	podeszła	do	Adolina	i	poklepała	go	po	ramieniu.

–	Zobaczmy,	co	powie	Jasnah,	nim	zaczniemy	analizować,	dobrze?

–	Pewnie	tak.	–	Adolin	wydawał	się	niezadowolony.

–	 Spędziłam	 wczoraj	 trochę	 czasu	 na	 rozmowie	 z	 tą	 twoją	 młodą	 damą	 – powiedziała	Navani.	–	Danlan?	Sądzę,	że	dokonałeś	mądrego	wyboru.	Ma	niezły	umysł.

Adolin	uniósł	głowę.

–	Lubisz	ją?

–	 Całkiem	 –	 powiedziała	 Navani.	 –	 Odkryłam	 też,	 że	 bardzo	 lubi	 awramelony.

Wiedziałeś	o	tym?

–	Właściwie	to	nie.

–	 Dobrze.	 Nie	 byłabym	 szczęśliwa,	 gdybym	 poświęciła	 tyle	 wysiłku	 na	 poznanie jej	gustu,	po	czym	odkryła,	że	już	to	wiesz.	Pozwoliłam	sobie	po	drodze	kupić	koszyk melonów.	 Znajdziesz	 je	 w	 przedsionku	 pod	 opieką	 znudzonego	 żołnierza,	 który	 robił

wrażenie,	 że	 nie	 jest	 szczególnie	 zajęty.	 Gdybyś	 tego	 popołudnia	 odwiedził	 ją	 z	 nimi, sądzę,	że	zostałbyś	bardzo	dobrze	przyjęty.

Adolin	zawahał	się.	Domyślał	się,	że	Navani	próbuje	sprawić,	by	przestał	martwić się	Dalinarem.	W	końcu	się	rozluźnił	i	uśmiechnął.

–	To	może	być	przyjemna	odmiana,	biorąc	pod	uwagę	ostatnie	wydarzenia.

–	 Tak	 właśnie	 sądziłam.	 Radzę	 ci	 pójść	 jak	 najszybciej,	 te	 melony	 są	 idealnie dojrzałe.	Poza	tym	chciałabym	porozmawiać	z	twoim	ojcem.

Adolin	z	sympatią	ucałował	Navani	w	policzek.

–	Dziękuję,	Mashalo.

Pozwalał	jej	na	rzeczy,	które	innym	nie	uszłyby	na	sucho.	W	obecności	ulubionej ciotki	znów	czuł	się	jak	dziecko.	Wyszedł	z	szerokim	uśmiechem.

Dalinar	 również	 się	 uśmiechnął.	 Navani	 dobrze	 znała	 jego	 syna.	 Szybko	 jednak spoważniał,	kiedy	uświadomił	sobie,	że	odejście	Adolina	pozostawiło	go	sam	na	sam	z Navani.	Wstał.

–	O	co	pragnęłaś	mnie	poprosić?	–	spytał.

–	 Nie	 powiedziałam,	 że	 chcę	 cię	 o	 coś	 poprosić,	 Dalinarze	 –	 powiedziała.	 – Chciałam	 po	 prostu	 porozmawiać.	 W	 końcu	 jesteśmy	 rodziną.	 Zbyt	 mało	 czasu spędzamy	razem.

–	Jeśli	pragniesz	porozmawiać,	poproszę	kilku	żołnierzy,	by	nam	towarzyszyli.

Spojrzał	 w	 stronę	 przedsionka.	 Adolin	 zamknął	 drzwi	 na	 drugim	 końcu, zasłaniając	mu	widok	na	strażników	–	i	odwrotnie.

–	 Dalinarze	 –	 powiedziała,	 podchodząc	 do	 niego.	 –	 W	 takim	 wypadku	 odsyłanie Adolina	nie	miałoby	sensu.	Pragnę	nieco	prywatności.

Zesztywniał.

–	Powinnaś	wyjść.

–	Muszę?

–	Tak.	Ludzie	uznają,	że	to	niestosowne.	Będą	gadać.

–	 Czyżbyś	 sugerował,	 że	 mogłoby	 dojść	 do	 czegoś	 niestosownego?	 –	 spytała Navani,	brzmiąc	niemal	dziewczęco.

–	Navani,	jesteś	moją	siostrą.

–	 Nie	 jesteśmy	 spokrewnieni	 –	 odparła.	 –	 W	 niektórych	 królestwach	 po	 śmierci twojego	brata	małżeństwo	między	nami	byłoby	wymagane.

–	Nie	jesteśmy	w	innym	kraju.	To	Alethkar.	Są	zasady.

–	 Rozumiem	 –	 powiedziała,	 podchodząc	 bliżej.	 –	 A	 co	 zrobisz,	 jeśli	 nie	 pójdę sobie?	Wezwiesz	pomoc?	Każesz	mnie	wyprowadzić	siłą?

–	 Navani	 –	 powiedział	 udręczonym	 głosem.	 –	 Proszę.	 Nie	 powtarzaj	 tego.	 Jestem zmęczony.

–	Doskonale.	Dzięki	temu	być	może	łatwiej	dostanę	to,	czego	pragnę.

Zamknął	 oczy.	 Nie	 zniosę	 tego	 teraz,	 pomyślał.	 Wizja,	 konfrontacja	 z	 Adolinem, jego	własne	niepewne	uczucia…	Już	nie	wiedział,	co	myśleć.

Sprawdzenie	wizji	było	dobrą	decyzją,	ale	nie	mógł	otrząsnąć	się	z	dezorientacji wynikającej	 z	 faktu,	 że	 nie	 wiedział,	 co	 dalej.	 Lubił	 podejmować	 decyzje	 i	 się	 ich trzymać.	Teraz	nie	mógł	tego	zrobić.

I	to	go	uwierało.

–	 Dziękuję	 ci	 za	 pisanie	 i	 gotowość,	 by	 zachować	 to	 w	 tajemnicy	 –	 powiedział, otwierając	oczy.	–	Ale	naprawdę	muszę	cię	prosić,	byś	wyszła,	Navani.

–	Och,	Dalinarze	–	powiedziała	cicho.

Była	 tak	 blisko,	 że	 czuł	 zapach	 jej	 perfum.	 Ojcze	 Burz,	 jakże	 piękna	 była.	 Jej widok	 przypominał	 mu	 dawne	 czasy,	 gdy	 pragnął	 jej	 tak	 bardzo,	 że	 niemal znienawidził	Gavilara	za	to,	że	zdobył	jej	względy.

–	Nie	możesz	po	prostu	na	chwilę	się	rozluźnić?	–	spytała.

–	Zasady…

–	Wszyscy	inni…

–	Nie	mogę	być	wszystkimi	innymi!	–	powiedział	Dalinar,	ostrzej	niż	zamierzał.	– Jeśli	 zignoruję	 nasz	 kodeks	 i	 etykę,	 kim	 będę,	 Navani?	 Inni	 książęta	 i	 jasnoocy zasługują	 na	 oskarżenie	 z	 powodu	 tego,	 jak	 postępują,	 i	 dałem	 im	 to	 do	 zrozumienia.

Jeśli	ja	porzucę	zasady,	stanę	się	kimś	gorszym	od	nich.	Hipokrytą!

Znieruchomiała.

–	Proszę	–	powiedział	z	napięciem.	–	Wyjdź.	Nie	dręcz	mnie	dzisiaj.

Zawahała	się,	po	czym	wyszła	bez	słowa.

Nigdy	 się	 nie	 dowie,	 jak	 bardzo	 pragnął,	 by	 sprzeciwiła	 się	 raz	 jeszcze.	 W	 tym stanie	pewnie	nie	byłby	zdolny	dłużej	się	opierać.	Kiedy	drzwi	się	zamknęły,	usiadł	na krześle	i	odetchnął.	Zamknął	oczy.

Wszechmocny	w	górze,	pomyślał.	Proszę.	Powiedz	mi,	co	mam	robić.



„On	musi	go	podnieść,	upadły	tytuł!	Wieżę,	koronę	i	włócznię!”.

Datowane	 Vevhach	 roku	 1173,	 8	 sekund	 przed	 śmiercią.	 Badany:	 prostytutka.

Pochodzenie	nieznane.

Ostra	jak	brzytwa	strzała	wbiła	się	w	drewno	obok	twarzy	Kaladina.	Czuł	ciepłą krew	 płynącą	 z	 rozcięcia	 na	 policzku,	 spływającą	 po	 jego	 twarzy	 i	 mieszającą	 się	 z potem	kapiącym	z	brody.

–	Naprzód!	–	krzyknął,	biegnąc	po	nierównej	ziemi	i	czując	na	ramionach	znajomy ciężar	mostu.

W	 pobliżu	 –	 nieco	 z	 przodu	 i	 po	 lewej	 –	 most	 numer	 dwadzieścia	 zakołysał	 się, czterech	mężczyzn	z	przodu	zginęło	od	strzał,	a	następni	potknęli	się	o	ich	trupy.

Łucznicy	 Parshendi	 klęczeli	 po	 drugiej	 stronie	 rozpadliny,	 śpiewając	 spokojnie mimo	 deszczu	 strzał	 ze	 strony	 Sadeasa.	 Ich	 czarne	 oczy	 były	 jak	 odłamki	 obsydianu.

Żadnych	 białek.	 Jedynie	 ta	 pozbawiona	 uczuć	 czerń.	 W	 takich	 chwilach	 –	 słuchając krzyków,	 wrzasków,	 jęków,	 wycia	 –	 Kaladin	 nienawidził	 Parshendich	 tak	 samo	 jak Sadeasa	i	Amarama.	Jak	mogli	śpiewać,	kiedy	zabijali?

Parshendi	przed	drużyną	Kaladina	naciągnęli	łuki	i	wycelowali.	Kaladin	krzyknął

na	nich,	czując	dziwny	przypływ	siły,	kiedy	wrogowie	wypuścili	strzały.

Pociski	skupioną	falą	przeleciały	przez	powietrze.	Dziesięć	trafiło	w	drewno	przy głowie	Kaladina,	siła	ich	uderzenia	wstrząsnęła	mostem,	kawałki	drewna	poleciały	na wszystkie	strony.	Ale	żadna	nie	trafiła	w	ciało.

Po	 drugiej	 stronie	 rozpadliny	 kilku	 Parshendich	 opuściło	 łuki	 i	 przerwało nucenie.	Na	ich	demonicznych	twarzach	malowało	się	osłupienie.

–	W	dół!	–	krzyknął	Kaladin,	gdy	dotarli	do	rozpadliny.

Teren	 w	 tej	 okolicy	 był	 nierówny,	 porośnięty	 bulwiastymi	 skałopąkami.	 Kaladin stanął	 na	 pędzie	 jednego	 z	 nich	 i	 roślina	 się	 cofnęła.	 Mostowi	 podnieśli	 most	 i	 zdjęli go	 z	 ramion,	 po	 czym	 wyćwiczonym	 ruchem	 odeszli	 w	 bok	 i	 upuścili	 go	 na	 ziemię.

Szesnaście	 innych	 drużyn	 mostowych	 stanęło	 w	 szeregu	 z	 nimi,	 opuszczając	 swoje mosty.	Za	ich	plecami	kawaleria	Sadeasa	z	tętentem	kopyt	pędziła	przez	płaskowyż.

Parshendi	znów	naciągnęli	łuki.

Kaladin	 zacisnął	 zęby	 i	 pchnął	 całym	 swoim	 ciężarem	 jeden	 z	 drewnianych prętów	 z	 boku,	 pomagając	 przepchnąć	 masywną	 konstrukcję	 przez	 rozpadlinę.

Nienawidził	tego	etapu,	mostowi	byli	całkowicie	odsłonięci.

Łucznicy





Sadeasa





nie





przestawali

strzelać,





przeszli





do

skupionego,

niszczycielskiego	 ataku	 mającego	 na	 celu	 odepchnięcie	 Parshendich.	 Jak	 zawsze, łucznicy	 nie	 zwracali	 uwagi,	 czy	 trafią	 w	 mostowych,	 i	 kilka	 z	 pocisków	 przeleciało niepokojąco	 blisko	 Kaladina.	 Nadal	 napierał	 –	 spocony,	 krwawiący	 –	 i	 poczuł	 ukłucie dumy	 z	 mostu	 numer	 cztery.	 Zaczynali	 poruszać	 się	 jak	 wojownicy,	 lekko,	 zmieniając kierunek	 ruchu,	 utrudniając	 łucznikom	 wycelowanie.	 Czy	 Gaz	 albo	 ludzie	 Sadeasa	 to zauważą?

Most	 z	 hukiem	 uderzył	 w	 cel	 i	 Kaladin	 kazał	 się	 wycofać.	 Mostowi	 uskoczyli	 z drogi,	 lawirując	 między	 grubymi	 czarnymi	 strzałami	 Parshendich	 i	 lżejszymi łuczników	 Sadeasa,	 z	 zielonym	 pierzyskiem.	 Moash	 i	 Skała	 wskoczyli	 na	 most	 i przebiegli	po	nim,	zeskakując	obok	Kaladina.	Inni	rozproszyli	się	na	tyłach,	uciekając z	drogi	nacierającej	kawalerii.

Kaladin	 został	 na	 miejscu,	 gestem	 kazał	 ludziom	 się	 rozproszyć.	 Kiedy	 wszyscy byli	 wolni,	 spojrzał	 z	 powrotem	 na	 most,	 najeżony	 strzałami.	 Nikt	 nie	 zginął.	 Cud.

Odwrócił	się…

Ktoś	 potknął	 się	 po	 drugiej	 stronie	 mostu.	 Dunny.	 Z	 ramienia	 młodziutkiego mostowego	 wystawała	 strzała	 z	 biało-zielonym	 pierzyskiem.	 Jego	 oczy	 były	 szeroko otwarte,	oszołomione.

Kaladin	zaklął	i	pobiegł	z	powrotem.	Nim	zrobił	dwa	kroki,	czarna	strzała	trafiła młodzika	w	bok.	Padł	na	most,	jego	krew	zalała	ciemne	drewno.

Konie	 nie	 zwolniły.	 Kaladin	 dotarł	 do	 mostu,	 ale	 coś	 go	 odciągnęło.	 Ręce	 na ramieniu.	 Potknął	 się	 i	 obrócił,	 a	 wtedy	 zobaczył	 Moasha.	 Warknął	 i	 próbował	 go odepchnąć,	 ale	 wtedy	 Moash	 –	 wykorzystując	 coś,	 czego	 nauczył	 się	 od	 dowódcy	 – szarpnął	 nim	 w	 bok	 i	 podciął	 mu	 nogi.	 Drugi	 mostowy	 również	 rzucił	 się	 na	 ziemię, przyciskając	 Kaladina,	 gdy	 ciężka	 kawaleria	 przegalopowała	 przez	 most.	 Na	 ich srebrzystych	pancerzach	roztrzaskiwały	się	strzały.

Odłamki	 strzał	 spadały	 na	 ziemię.	 Kaladin	 szarpał	 się	 przez	 chwilę,	 po	 czym znieruchomiał.

–	On	nie	żyje	–	powiedział	ostro	Moash.	–	Nic	nie	mogłeś	dla	niego	zrobić.	Przykro mi.

Nic	nie	mogłeś	dla	niego	zrobić…

Nigdy	nic	nie	mogę	zrobić.	Ojcze	Burz,	dlaczego	nie	mogę	ich	uratować?

Most	przestał	się	trząść,	kawaleria	wbiła	się	w	Parshendich	i	zrobiła	miejsce	dla piechoty,	która	przeszła	jako	następna.	Kawaleria	wycofywała	się	po	tym,	jak	piechota zdobyła	przyczółek,	konie	były	zbyt	cenne,	by	ryzykować	ich	życie	w	walce.

Tak,	pomyślał	Kaladin.	Myśl	o	taktyce.	Myśl	o	bitwie.	Nie	myśl	o	Dunnym.

Zepchnął	 z	 siebie	 Moasha	 i	 wstał.	 Trup	 Dunny’ego	 był	 całkowicie	 zmiażdżony.

Kaladin	 zacisnął	 zęby	 i	 odszedł,	 nie	 oglądając	 się	 za	 siebie.	 Przecisnął	 się	 obok mostowych	 i	 podszedł	 do	 krawędzi	 rozpadliny,	 zakładając	 ręce	 za	 plecami	 i rozstawiając	 szeroko	 nogi.	 To	 nie	 było	 niebezpieczne,	 jak	 długo	 stał	 odpowiednio daleko	 od	 mostu.	 Parshendi	 odłożyli	 łuki	 i	 cofali	 się.	 Poczwarka	 była	 potężnym, owalnym	kopcem	z	lewej	strony	płaskowyżu.

Kaladin	 chciał	 patrzeć.	 Pomagało	 mu	 to	 myśleć	 jak	 żołnierz,	 a	 myślenie	 jak żołnierz	pozwalało	przetrwać	śmierć	towarzyszy.	Inni	mostowi	ostrożnie	zbliżyli	się	i otoczyli	 go,	 naśladując	 jego	 postawę.	 Nawet	 parshmen	 Shen	 dołączył	 do	 nich,	 w milczeniu	 imitując	 zachowanie	 pozostałych.	 Brał	 udział	 w	 każdej	 wyprawie,	 jak	 na razie	 bez	 słowa	 sprzeciwu.	 Nie	 odmawiał	 marszu	 przeciwko	 krewniakom,	 nie próbował	sabotować	natarcia.	Gaz	był	rozczarowany,	ale	Kaladin	wcale	się	nie	dziwił.

Tacy	już	byli	parshmeni.

Poza	 tymi	 po	 drugiej	 stronie	 rozpadliny.	 Kaladin	 gapił	 się	 na	 walkę,	 ale	 miał

problemy	ze	skupieniem	na	taktyce.	Śmierć	Dunny’ego	zbyt	nim	wstrząsnęła.	Chłopak był	 jego	 przyjacielem,	 jednym	 z	 pierwszych,	 którzy	 go	 wsparli,	 jednym	 z	 najlepszych mostowych.

Każdy	 martwy	 mostowy	 przybliżał	 ich	 do	 katastrofy.	 Wyszkolenie	 ludzi	 zajmie całe	 tygodnie.	 Stracą	 połowę	 swojej	 liczby,	 a	 może	 i	 więcej,	 zanim	 będą	 gotowi	 do walki.	To	nie	wystarczy.

Cóż,	 musisz	 znaleźć	 sposób,	 by	 to	 naprawić,	 pomyślał	 Kaladin.	 Podjął	 decyzję	 i nie	miał	czasu	na	rozpaczanie.	Rozpacz	była	luksusem.

Odszedł	 od	 rozpadliny.	 Pozostali	 mostowi	 popatrzyli	 po	 sobie	 z	 zaskoczeniem.

Kaladin	 ostatnio	 miał	 w	 zwyczaju	 oglądać	 całe	 bitwy	 w	 takiej	 pozycji.	 Żołnierze Sadeasa	zauważali	to.	Wielu	uznało,	że	mostowi	w	ten	sposób	próbują	się	wywyższać.

Kilku	 jednak	 szanowało	 most	 czwarty.	 Wiedział,	 że	 ze	 względu	 na	 burzę	 krążą	 plotki na	jego	temat,	teraz	pojawiały	się	kolejne.

Most	 numer	 cztery	 podążył	 za	 nim,	 Kaladin	 poprowadził	 ich	 przez	 kamienisty płaskowyż.	 Celowo	 nie	 patrzył	 więcej	 na	 połamane,	 zmiażdżone	 ciało	 na	 moście.

Dunny	 był	 jedynym	 mostowym,	 który	 zachował	 ślad	 niewinności.	 A	 teraz	 nie	 żył, stratowany	 przez	 Sadeasa,	 przebity	 przez	 strzały	 z	 obu	 stron.	 Zignorowany, zapomniany,	porzucony.

Kaladin	 nie	 mógł	 nic	 dla	 niego	 zrobić.	 Dlatego	 podszedł	 do	 miejsca,	 gdzie	 na kawałku	 skały	 leżeli	 wyczerpani	 członkowie	 drużyny	 mostu	 numer	 osiem.	 Kaladin pamiętał,	jak	leżał	tak	po	pierwszych	wyprawach.	Teraz	był	ledwie	zdyszany.

Jak	 zwykle,	 inne	 drużyny	 pozostawiały	 swoich	 rannych,	 kiedy	 się	 wycofywały.

Jeden	biedak	z	ósmego	czołgał	się	w	stronę	pozostałych.	W	jego	udzie	tkwiła	strzała.

Miał	 ciemnobrązową	 skórę	 i	 brązowe	 oczy,	 czarne	 włosy	 splótł	 w	 długi	 warkocz.

Wokół	 niego	 krążyły	 bólospreny.	 Podniósł	 wzrok,	 gdy	 stanął	 nad	 nim	 Kaladin	 wraz	 z pozostałymi.

–	 Nie	 ruszaj	 się	 –	 powiedział	 cicho	 Kaladin,	 klękając	 i	 łagodnie	 obracając mężczyznę,	 by	 przyjrzeć	 się	 ranie	 uda.	 Pomacał	 ją	 z	 namysłem.	 –	 Teft,	 będziemy potrzebowali	 ognia.	 Wyjmij	 krzesiwo.	 Skała,	 wciąż	 masz	 moją	 igłę	 i	 nić?	 Potrzebuję ich.	Gdzie	Lopen	z	wodą?

Drużyna	 mostu	 numer	 cztery	 milczała.	 Kaladin	 podniósł	 wzrok	 znad

zdezorientowanego	rannego.

–	Kaladinie	–	odezwał	się	Skała.	–	Wiesz,	jak	nas	traktowały	inne	drużyny.

–	Nie	obchodzi	mnie	to.

–	 Skończyły	 nam	 się	 pieniądze	 –	 zauważył	 Drehy.	 –	 Nawet	 gromadząc	 cały	 żołd, ledwie	starcza	nam	na	bandaże	dla	naszych	ludzi.

–	Nie	obchodzi	mnie	to.

–	Jeśli	będziemy	się	troszczyć	o	rannych	z	innych	drużyn	mostowych	–	mówił	dalej Drehy,	kręcąc	głową	–	będziemy	musieli	ich	karmić,	opiekować	się	nimi…

–	Znajdę	sposób	–	powiedział	Kaladin.

–	Ja…	–	zaczął	mówić	Skała.

–	 Niech	 was	 burza!	 –	 powiedział	 Kaladin,	 wstając	 i	 szerokim	 gestem	 obejmując płaskowyż.	 Ciała	 mostowych	 leżały	 rozrzucone,	 zignorowane.	 –	 Popatrzcie	 na	 to!	 Kto się	 o	 nich	 troszczy?	 Nie	 Sadeas.	 Nie	 inni	 mostowy.	 Wątpię	 nawet,	 by	 Heroldowie poświęcili	im	choć	myśl.	Nie	będę	tu	stał	i	patrzył,	gdy	giną	ludzie.	Musimy	być	lepsi!

Nie	możemy	odwracać	wzroku	jak	jasnoocy,	udając,	że	nie	widzimy.	Ten	człowiek	jest jednym	 z	 nas.	 Jak	 Dunny.	 Jasnoocy	 mówią	 o	 honorze.	 Fałszywie	 zapewniają	 o	 swojej szlachetności.	Cóż,	ja	znałem	w	życiu	tylko	jednego	człowieka,	który	był	prawdziwym człowiekiem	 honoru.	 Był	 chirurgiem,	 który	 pomagał	 każdemu,	 nawet	 tym,	 którzy	 go nienawidzili.	 Szczególnie	 tym,	 którzy	 go	 nienawidzili.	 Cóż,	 my	 pokażemy	 Gazowi, Sadeasowi,	 Hashal	 i	 wszystkim	 innym	 głupcom,	 którzy	 zechcą	 spojrzeć,	 czego	 mnie nauczył.	A	teraz	bierzcie	się	do	roboty	i	przestańcie	narzekać!

Most	czwarty	patrzył	na	niego	z	zawstydzeniem,	po	czym	zabrał	się	do	pracy.	Teft zorganizował	 selekcję,	 wysyłając	 część	 mężczyzn	 na	 poszukiwanie	 innych	 rannych mostowych,	 a	 część	 po	 korę	 skałopąków	 na	 ognisko.	 Lopen	 i	 Dabbid	 pobiegli	 po nosidło.

Kaladin	 ukląkł	 i	 pomacał	 ranę	 mężczyzny,	 sprawdzając,	 jak	 szybko	 płynie	 krew.

Ocenił,	że	nie	będzie	musiał	przyżegać.	Złamał	drzewce	i	wtarł	w	ranę	śluz	stożkowca dla	 znieczulenia.	 Następnie	 wyciągnął	 resztę	 drewna,	 wywołując	 jęk	 rannego,	 i osobistymi	bandażami	opatrzył	ranę.

–	 Przytrzymaj	 to	 rękami	 –	 polecił	 Kaladin.	 –	 I	 nie	 chodź.	 Sprawdzę	 twój	 stan, zanim	wrócimy	do	obozu.

–	 Jak…	 –	 odezwał	 się	 mężczyzna.	 Mówił	 bez	 śladu	 akcentu.	 Kaladin	 wcześniej uznał	go	za	Azira	ze	względu	na	ciemną	skórę.	–	Jak	wrócę,	jeśli	nie	mogę	chodzić?

–	Zaniesiemy	cię	–	wyjaśnił	Kaladin.

Mężczyzna	podniósł	wzrok,	wyraźnie	wstrząśnięty.

–	Ja…	–	W	jego	oczach	pojawiły	się	łzy.	–	Dziękuję.

Kaladin	 krótko	 skinął	 głową,	 odwracając	 się,	 gdy	 Skała	 i	 Moash	 przynieśli kolejnego	 rannego.	 Teft	 rozpalił	 ogień	 –	 pachniał	 ostro	 mokrą	 korą	 skałopąków.	 Ten ranny	uderzył	się	w	głowę	i	miał	długą	ranę	ramienia.	Kaladin	wyciągnął	rękę	po	nić.

–	 Kaladinie,	 chłopcze	 –	 powiedział	 cicho	 Teft,	 podając	 mu	 nić	 i	 klękając.	 –	 Nie traktuj	tego	jako	narzekanie,	bo	nie	o	to	mi	chodzi.	Ale	ilu	mężczyzn	możemy	zabrać	ze sobą?

–	Wcześniej	zdarzało	nam	się	trzech	–	odparł	Kaladin.	–	Przywiązanych	do	szczytu mostu.	Założę	się,	że	zmieścimy	tam	jeszcze	trzech	i	kolejnego	w	nosidle	po	wodzie.

–	A	jeśli	będzie	więcej	niż	siedmiu?

–	Jeśli	dobrze	ich	zabandażujemy,	niektórzy	będą	mogli	iść.

–	A	jeśli	będzie	ich	jeszcze	więcej?

–	 Niech	 to	 burza,	 Teft.	 –	 Kaladin	 zaczął	 szyć.	 –	 To	 weźmiemy	 tych,	 których możemy,	 i	 znów	 poniesiemy	 most,	 żeby	 zabrać	 tych,	 których	 zostawiliśmy	 za	 sobą.

Gdyby	żołnierze	się	martwili,	że	uciekniemy,	możemy	wziąć	ze	sobą	Gaza.

Teft	 milczał,	 a	 Kaladin	 przygotował	 się	 na	 niedowierzanie.	 Jednak	 posiwiały żołnierz	tylko	się	uśmiechnął.	Właściwie	wydawało	się,	że	ma	wilgotne	oczy.

–	Na	oddech	Keleka.	To	prawda.	Nigdy	nie	sądziłem…

Kaladin	 zmarszczył	 czoło	 i	 podniósł	 wzrok	 na	 Tefta,	 jednocześnie	 przyciskając dłoń	do	rany,	by	zmniejszyć	upływ	krwi.

–	Co	to	ma	znaczyć?

–	O,	nic	takiego.	–	Skrzywił	się.	–	Wracaj	do	roboty!	Ten	chłopak	cię	potrzebuje.

Kaladin	wrócił	do	szycia.

–	Wciąż	nosisz	tę	sakiewkę	kul,	jak	ci	mówiłem?	–	spytał	Teft.

–	Nie	mogę	ich	zostawić	w	koszarach.	Ale	wkrótce	musimy	je	wydać.

–	 Nic	 takiego	 nie	 zrobisz.	 Te	 kule	 to	 szczęście,	 słyszysz	 mnie?	 Trzymaj	 je	 przy sobie	i	pilnuj,	żeby	były	napełnione.

Kaladin	westchnął.

–	Z	tą	porcją	jest	coś	nie	tak.	Nie	trzymają	Burzowego	Światła.	Robią	się	bure	po paru	 dniach,	 za	 każdym	 razem.	 Może	 to	 ma	 coś	 wspólnego	 ze	 Strzaskanymi Równinami.	Innym	mostowym	też	się	to	przytrafiało.

–	To	dziwne	–	przyznał	Teft,	drapiąc	się	po	brodzie.	–	To	było	kiepskie	podejście.

Trzy	 mosty	 przewrócone.	 Mnóstwo	 zabitych	 mostowych.	 Ciekawe,	 że	 my	 nikogo	 nie straciliśmy.

–	Straciliśmy	Dunny’ego.

–	 Ale	 nie	 na	 podejściu.	 Zawsze	 biegniesz	 na	 przedzie,	 a	 strzały	 nas	 omijają.

Dziwne,	co?

Kaladin	znów	podniósł	wzrok	i	zmarszczył	czoło.

–	Co	ty	mówisz,	Teft?

–	Nic	takiego.	Wracaj	do	szycia.	Ile	razy	mam	ci	to	powtarzać?

Kaladin	 uniósł	 brew,	 ale	 wrócił	 do	 pracy.	 Teft	 ostatnio	 dziwnie	 się	 zachowywał.

Czy	 to	 przez	 napięcie?	 Wielu	 ludzi	 przesądnie	 odnosiło	 się	 do	 kul	 i	 Burzowego Światła.

Skała	 i	 jego	 drużyna	 przynieśli	 trzech	 rannych	 i	 powiedzieli,	 że	 tylu	 znaleźli.

Mostowi,	 którzy	 upadli	 na	 ziemię,	 często	 kończyli	 jak	 Dunny,	 stratowani.	 Cóż, przynajmniej	drużyna	mostu	numer	cztery	nie	będzie	musiała	wracać	na	płaskowyż.

Ta	 trójka	 miała	 poważne	 rany	 od	 strzał,	 więc	 Kaladin	 zostawił	 im	 mężczyznę	 z rozciętą	 ręką,	 każąc	 Bliźnie	 przyciskać	 niedokończone	 szycie.	 Teft	 uniósł	 sztylet	 do przyżegania	–	nowi	stracili	dużo	krwi.	Jeden	mógł	nie	przeżyć.

Na	świecie	jest	tyle	wojen,	pomyślał,	pracując.	Sen	podkreślił	to,	co	mówili	inni.

Dorastający	w	zapomnianym	Palenisku	Kaladin	nie	miał	pojęcia,	jakie	szczęście	miało jego	miasteczko,	że	uniknęło	bitew.

Cały	 świat	 walczył,	 a	 on	 próbował	 uratować	 kilku	 zubożałych	 mostowych.	 Co	 to da?	A	jednak	nadal	przypalał	rany,	szył,	ratował	życie,	jak	go	nauczył	ojciec.	Zaczynał

rozumieć	poczucie	bezsensu,	jakie	widział	w	oczach	ojca	w	czasie	tych	ciemnych	nocy, kiedy	Lirin	samotnie	popijał	wino.

Próbujesz	zrekompensować	to,	że	zawiodłeś	Dunny’ego,	pomyślał	Kaladin.	Pomoc

pozostałym	nie	przywróci	mu	życia.

Stracił	 tego,	 którego	 śmierci	 się	 spodziewał,	 ale	 uratował	 pozostałą	 czwórkę,	 a ten,	 który	 oberwał	 w	 głowę,	 zaczynał	 odzyskiwać	 przytomność.	 Kaladin	 ukląkł	 i przysiadł	na	stopach,	zmęczony,	z	zakrwawionymi	dłońmi.	Umył	je	strumieniem	wody	z bukłaka	 Lopena,	 po	 czym	 uniósł	 rękę,	 w	 końcu	 przypominając	 sobie	 własną	 ranę, policzek	przecięty	strzałą.

Zamarł.	Macał	skórę,	ale	nie	mógł	znaleźć	rany.	Czuł	przecież	krew	na	policzku	i brodzie.	Czuł	uderzenie	strzały.

Wstał,	czując	dreszcz,	i	uniósł	dłoń	do	czoła.	Co	się	działo?

Ktoś	 podszedł	 do	 niego.	 Po	 ogoleniu	 na	 twarzy	 Moasha	 ukazała	 się	 ledwie widoczna	blizna	na	brodzie.	Patrzył	na	Kaladina.

–	Co	do	Dunny’ego…

–	 Postąpiłeś	 właściwie	 –	 powiedział	 Kaladin.	 –	 Pewnie	 uratowałeś	 mi	 życie.

Dziękuję.

Moash	 powoli	 pokiwał	 głową.	 Odwrócił	 się	 w	 stronę	 czwórki	 rannych	 –	 Lopen	 i Dabbid	poili	ich,	pytając	o	imiona.

–	Myliłem	się	co	do	ciebie	–	odezwał	się	nagle	Moash,	wyciągając	rękę.

Kaladin	uścisnął	ją	z	wahaniem.

–	Dziękuję.

–	 Jesteś	 głupcem	 i	 podżegaczem.	 Ale	 jesteś	 uczciwy.	 –	 Moash	 zaśmiał	 się	 pod nosem.	 –	 Jeśli	 doprowadzisz	 nas	 do	 śmierci,	 nie	 zrobisz	 tego	 celowo.	 Nie	 mógłbym tego	 powiedzieć	 o	 wielu,	 pod	 których	 dowództwem	 służyłem.	 A	 na	 razie	 musimy przygotować	ich	do	transportu.



„Ciężary	 dziewięciu	 spadły	 na	 mnie.	 Dlaczego	 muszę	 dźwigać	 szaleństwo	 ich wszystkich?	O,	Wszechmocny,	wyzwól	mnie”.

Datowane	 Palaheses	 roku	 1173,	 nieznana	 liczba	 sekund	 przed	 śmiercią.	 Badany: zamożny	jasnooki.	Próbka	z	drugiej	ręki.

Chłodne	nocne	powietrze	zapowiadało	nadejście	zimy.	Dalinar	włożył	na	spodnie	i koszulę	długi	płaszcz	mundurowy	z	grubej	tkaniny,	zapinany	na	guziki	na	piersi	i	pod szyją.	 Z	 tyłu	 i	 z	 boków	 sięgał	 mu	 do	 kostek,	 a	 w	 pasie	 był	 luźny,	 niczym	 peleryna.

Dawniej	 noszono	 go	 z	 takamą,	 ale	 Dalinar	 nigdy	 nie	 lubił	 tego	 przypominającego spódnicę	stroju.

Mundur	nosił	nie	ze	względu	na	modę	czy	tradycję,	ale	by	ci,	którzy	szli	za	nim, mogli	go	łatwo	rozpoznać.	Nie	miałby	tylu	problemów	z	innymi	jasnookimi,	gdyby	choć nosili	swoje	barwy.

Wszedł	 na	 królewską	 wyspę.	 Po	 bokach,	 gdzie	 niegdyś	 stawiano	 piecyki, umieszczono	 stojaki	 z	 tymi	 nowymi	 fabrialami,	 emanującymi	 ciepłem.	 Między wysepkami	leniwie	płynął	strumień	–	lód	w	górach	przestał	się	topić.

Na	 tej	 uczcie	 nie	 było	 wielu	 gości,	 choć	 dawało	 się	 to	 zauważyć	 głównie	 na czterech	wyspach	poza	królewską.	Jeśli	istniała	możliwość	zbliżenia	się	do	Elhokara	i arcyksiążąt,	 ludzie	 przyszliby	 na	 ucztę	 nawet	 podczas	 arcyburzy.	 Dalinar	 szedł

centralnym	 przejściem,	 a	 Navani,	 która	 siedziała	 przy	 kobiecym	 stole,	 posłała	 mu spojrzenie.	 Odwróciła	 wzrok,	 być	 może	 przypominając	 sobie	 jego	 gwałtowne	 słowa podczas	ostatniego	spotkania.

Trefniś	 nie	 siedział	 na	 swoim	 zwyczajowym	 miejscu,	 obrażając	 tych,	 którzy wchodzili	 na	 królewską	 wyspę	 –	 właściwie	 nigdzie	 go	 nie	 widział.	 Nic	 dziwnego, pomyślał	 Dalinar.	 Trefniś	 nie	 lubił	 być	 przewidywalny,	 a	 kilka	 ostatnich	 uczt	 spędził

na	 swoim	 podwyższeniu,	 rozdzielając	 obelgi.	 Pewnie	 uznał,	 że	 ta	 taktyka	 już	 się wyczerpała.

Pozostała	 dziewiątka	 arcyksiążąt	 również	 była	 obecna.	 Od	 kiedy	 odrzucili propozycję	 wspólnej	 walki,	 odnosili	 się	 do	 Dalinara	 sztywno	 i	 chłodno.	 Jakby	 sama sugestia	 ich	 obrażała.	 Pomniejsi	 jasnoocy	 zawierali	 sojusze,	 ale	 arcyksiążęta	 byli samowładni.	Inni	arcyksiążęta	byli	rywalami,	których	należało	trzymać	na	dystans.

Dalinar	 posłał	 służącego	 po	 jedzenie	 i	 usiadł	 przy	 stole.	 Jego	 przybycie	 zostało opóźnione,	 gdyż	 przyjmował	 raporty	 kompanii,	 które	 odwołał,	 więc	 spożywał	 posiłek jako	 ostatni.	 Większość	 pozostałych	 zajmowała	 się	 już	 rozmową.	 Po	 prawej	 córka oficera	wygrywała	przed	niewielką	widownią	spokojną	melodię	na	flecie.	Po	lewej	trzy kobiety	 wyjęły	 szkicowniki	 i	 rysowały	 tego	 samego	 mężczyznę.	 Kobiety	 również wyzywały	 się	 na	 pojedynki,	 podobnie	 jak	 mężczyźni	 z	 Odpryskami,	 choć	 rzadko używały	tego	słowa.	To	zawsze	była	„przyjacielska	rywalizacja”	lub	„konkurs	talentu”.

Otrzymał	 posiłek,	 na	 który	 składał	 się	 gotowany	 na	 parze	 stagm	 –	 brązowawa bulwa,	 która	 wyrastała	 w	 głębokich	 kałużach	 –	 na	 duszonym	 tallewie.	 Ziarno napęczniało	 od	 wody,	 a	 cały	 posiłek	 zalano	 gęstym,	 ostrym,	 brązowym	 sosem.

Wyciągnął	nóż	i	odkroił	krążek	z	końca	stagma.	Nożem	rozsmarował	na	nim	tallew,	po czym	chwycił	roślinny	krąg	dwoma	palcami	i	zaczął	jeść.	Tego	wieczoru	potrawa	była ostra	 i	 gorąca,	 pewnie	 ze	 względu	 na	 chłód,	 i	 smakowała	 bardzo	 dobrze.	 Kiedy przeżuwał,	nad	jego	talerzem	wznosiła	się	chmura	pary.

Jak	 na	 razie	 Jasnah	 nie	 odpowiedziała	 w	 kwestii	 jego	 wizji,	 choć	 Navani twierdziła,	że	być	może	sama	również	coś	znajdzie.	Ona	również	była	uznaną	uczoną, choć	 zawsze	 interesowała	 się	 raczej	 fabrialami.	 Spojrzał	 na	 nią.	 Czy	 był	 głupcem, obrażając	 ją	 w	 taki	 sposób?	 Czy	 to	 sprawi,	 że	 wykorzysta	 przeciwko	 niemu	 swoją wiedzę	o	jego	wizjach?

Nie,	pomyślał.	Nie	byłaby	tak	małostkowa.	Navani	troszczyła	się	o	niego,	choć	jej sympatia	była	niestosowna.

Krzesła	 wokół	 niego	 pozostały	 puste.	 Stawał	 się	 wyrzutkiem,	 najpierw	 ze względu	na	mówienie	o	Kodeksie,	później	na	próby	skłonienia	innych	arcyksiążąt,	by	z nim	 współpracowali,	 a	 w	 końcu	 śledztwo	 Sadeasa.	 Nic	 dziwnego,	 że	 Adolin	 się martwił.

Nagle	ktoś	wślizgnął	się	na	miejsce	obok	Dalinara.	Miał	na	sobie	czarną	pelerynę dla	ochrony	przed	chłodem.	To	nie	był	żaden	z	arcyksiążąt.	Kto	się	odważył…

Postać	 opuściła	 kaptur,	 ukazując	 jastrzębie	 rysy	 Trefnisia.	 Same	 linie	 i	 szczyty, ostry	 nos	 i	 szczęka,	 delikatne	 brwi	 i	 czujne	 oczy.	 Dalinar	 westchnął,	 czekając	 na nieunikniony	ciąg	zbyt	błyskotliwych	uwag.

Trefniś	jednak	się	nie	odzywał.	Wpatrywał	się	z	napięciem	w	tłum.

Tak,	 pomyślał	 Dalinar.	 Jeśli	 chodzi	 o	 niego,	 Adolin	 również	 ma	 rację.	 Dalinar	 w przeszłości	 oceniał	 go	 zbyt	 surowo.	 Ten	 mężczyzna	 nie	 był	 takim	 głupcem	 jak niektórzy	z	jego	poprzedników.	Trefniś	nadal	siedział	w	milczeniu	i	Dalinar	uznał,	że być	 może	 dowcipem	 tego	 wieczoru	 będzie	 siadanie	 obok	 ludzi,	 żeby	 wytrącić	 ich	 z równowagi.	To	nie	był	za	dobry	dowcip,	ale	Dalinar	często	nie	pojmował	sensu	tego,	co robił	Trefniś.	Może	dla	kogoś	obdarzonego	odpowiednim	umysłem	to	było	niezmiernie błyskotliwe.	Wrócił	do	jedzenia.

–	Wiatry	się	zmieniają	–	szepnął	Trefniś.

Dalinar	posłał	mu	spojrzenie.

Trefniś	zmrużył	oczy	i	wpatrzył	się	w	nocne	niebo.

–	 To	 się	 dzieje	 od	 miesięcy.	 Wir.	 Zmieniający	 się	 i	 kłębiący,	 kręci	 nami	 dookoła.

Jakby	świat	wirował,	ale	my	tego	nie	widzimy,	bo	jesteśmy	za	bardzo	jego	częścią.

–	Świat	wiruje.	Co	to	za	szaleństwo?

–	 Szaleństwo	 ludzi,	 którzy	 się	 przejmują,	 Dalinarze	 –	 odparł	 Trefniś.	 –	 I błyskotliwość	tych,	którzy	tego	nie	robią.	Ci	drudzy	polegają	na	tych	pierwszych,	choć jednocześnie	ich	wykorzystują,	a	ci	pierwsi	nie	rozumieją	tych	drugich	i	mają	nadzieję, że	 ci	 drudzy	 bardziej	 przypominają	 tych	 pierwszych.	 A	 ich	 gierki	 zabierają	 nam	 czas.

Sekunda	po	sekundzie.

–	 Trefnisiu	 –	 powiedział	 z	 westchnieniem	 Dalinar.	 –	 Nie	 mam	 dziś	 na	 to	 siły.

Przykro	mi,	jeśli	nie	pojmuję	twoich	zamiarów,	ale	nie	mam	pojęcia,	co	masz	na	myśli.

–	Wiem	–	stwierdził	Trefniś,	po	czym	spojrzał	mu	prosto	w	oczy.	–	Adonalsium.

Dalinar	jeszcze	bardziej	zmarszczył	czoło.

–	Co?

Trefniś	wpatrywał	się	w	niego.

–	Słyszeliście	kiedyś	to	określenie,	Dalinarze?

–	Ado…	co?

–	 Nic	 –	 powiedział	 Trefniś.	 Wydawał	 się	 zaabsorbowany,	 jak	 nigdy.	 –	 Bzdura.

Farmazony.	Dyrdymały.	Czyż	to	nie	dziwne,	że	określenia	bełkotu	są	często	dźwiękami innych	 słów,	 porąbanymi	 i	 rozczłonkowanymi,	 a	 później	 ponownie	 zszytymi	 w	 coś	 do nich	podobnego…	a	jednocześnie	zupełnie	innego?

Dalinar	skrzywił	się.

–	Ciekawe,	czy	można	by	to	zrobić	z	człowiekiem.	Rozłożyć	na	części,	uczucie	po uczuciu,	fragment	po	fragmencie,	zakrwawiony	kawałek	po	zakrwawionym	kawałku.	A później	 znów	 połączyć	 w	 coś	 innego,	 jak	 Dysiański	 Aimianin.	 Jeśli	 uda	 ci	 się	 złożyć takiego	człowieka,	nazwij	go	Bełkot,	na	moją	cześć.	A	może	Blekot.

–	Czy	to	twoje	imię?	To	prawdziwe?

–	Nie,	przyjacielu	–	powiedział	Trefniś,	wstając.	–	Porzuciłem	prawdziwe	imię.	Ale kiedy	 spotkamy	 się	 następnym	 razem,	 wymyślę	 takie	 zmyślne,	 którym	 będziesz	 mógł

się	 do	 mnie	 zwracać.	 Do	 tego	 czasu	 wystarczy	 Trefniś…	 albo	 Hoid,	 jeśli	 już	 musisz.

Uważaj	 na	 siebie,	 Sadeas	 planuje	 tego	 wieczoru	 coś	 ogłosić,	 chociaż	 nie	 wiem,	 co.

Żegnaj.	Żałuję,	że	bardziej	ci	nie	ubliżyłem.

–	Zaczekaj,	odchodzisz?

–	 Muszę.	 Liczę,	 że	 powrócę.	 Zrobię	 to,	 jeśli	 nie	 zginę.	 Pewnie	 i	 tak	 to	 zrobię.

Przeproś	bratanka	w	moim	imieniu.

–	Nie	będzie	szczęśliwy	–	powiedział	Dalinar.	–	Lubi	cię.

–	 Tak,	 to	 jedna	 z	 jego	 przyjemniejszych	 cech	 –	 stwierdził	 Trefniś.	 –	 Oprócz	 tego, że	 mi	 płaci,	 pozwala	 mi	 jeść	 swoje	 drogie	 jedzenie	 i	 daje	 mi	 okazję	 naśmiewać	 się	 z przyjaciół.	 Niestety,	 cosmere	 jest	 ważniejsze	 od	 darmowego	 jedzenia.	 Uważaj	 na siebie,	Dalinarze.	Życie	staje	się	niebezpieczne,	a	ty	tkwisz	w	samym	środku.

Trefniś	 skinął	 głową	 i	 wyślizgnął	 się	 w	 noc.	 Podniósł	 kaptur	 i	 wkrótce	 Dalinar nie	mógł	go	odróżnić	od	ciemności.

Dalinar	wrócił	do	posiłku.	„Sadeas	planuje	tego	wieczoru	coś	ogłosić,	chociaż	nie wiem,	 co”.	 Trefniś	 rzadko	 się	 mylił	 –	 choć	 niemal	 bez	 wyjątku	 zachowywał	 się dziwnie.	 Czy	 rzeczywiście	 odchodził,	 czy	 następnego	 ranka	 nadal	 będzie	 w	 obozie, śmiejąc	się	z	dowcipu,	który	zrobił	Dalinarowi?

Nie,	pomyślał	Dalinar.	To	nie	był	żart.

Gestem	wezwał	pana-sługę	w	czarno-białym	stroju.

–	Sprowadź	tu	mojego	starszego	syna.

Sługa	 ukłonił	 się	 i	 odszedł.	 Dalinar	 w	 milczeniu	 dokończył	 posiłek,	 od	 czasu	 do czasu	spoglądając	w	stronę	Sadeasa	i	Elhokara.	Już	nie	siedzieli	przy	stole	jadalnym, więc	dołączyła	do	nich	żona	Sadeasa.	Ialai	była	apetycznie	zaokrągloną	kobietą,	która podobno	farbowała	włosy.	To	świadczyło	o	obcej	krwi	w	przeszłości	jej	rodziny	–	włosy Alethich	zawsze	miały	barwę	zależną	od	proporcji	alethyjskiej	krwi.	Domieszka	obcej krwi	 oznaczała	 pojedyncze	 włosy	 w	 innych	 kolorach.	 Jak	 na	 ironię,	 mieszane pochodzenie	 znacznie	 częściej	 zdarzało	 się	 wśród	 jasnookich	 niż	 ciemnookich.

Ciemnoocy	rzadko	zawierali	małżeństwa	z	cudzoziemcami,	ale	szlachetne	rody	często potrzebowały	sojuszy	lub	pieniędzy	z	zewnątrz.

Skończywszy	jedzenie,	Dalinar	odszedł	od	królewskiego	stołu	i	stanął	na	wyspie.

Kobieta	wciąż	grała	melancholijną	melodię.	Była	całkiem	niezła.	Kilka	chwil	później	na wyspę	wkroczył	Adolin.	Podszedł	do	Dalinara.

–	Ojcze?	Posłałeś	po	mnie?

–	 Trzymaj	 się	 blisko.	 Trefniś	 powiedział	 mi,	 że	 Sadeas	 planuje	 zrobić	 dziś	 z czegoś	burzę.

Adolin	spochmurniał.

–	W	takim	razie	czas	iść.

–	Nie.	Musimy	pozwolić,	by	to	się	rozegrało.

–	Ojcze…

–	 Ale	 możesz	 się	 przygotować	 –	 dodał	 cicho	 Dalinar.	 –	 Na	 wszelki	 wypadek.

Zaprosiłeś	oficerów	z	naszej	gwardii	na	dzisiejszą	ucztę?

–	Tak	–	odparł	Adolin.	–	Sześciu.

–	Mają	moje	zaproszenie	na	królewską	wyspę.	Przekaż	wiadomość.	Co	z	Gwardią

Królewską?

–	 Upewniłem	 się,	 że	 część	 z	 tych,	 którzy	 dziś	 strzegą	 wyspy,	 jest	 wobec	 ciebie lojalna.	 –	 Adolin	 wskazał	 na	 ukryte	 w	 ciemności	 miejsce	 z	 boku	 niecki.	 –	 Sądzę,	 że powinniśmy	umieścić	ich	tam.	To	będzie	dobra	droga	odwrotu	na	wypadek,	gdyby	król chciał	cię	aresztować.

–	Wciąż	nie	sądzę,	by	do	tego	doszło.

–	Nie	możesz	być	pewien.	W	końcu	to	Elhokar	zezwolił	na	dochodzenie.	Robi	się

coraz	bardziej	paranoiczny.

Dalinar	 popatrzył	 na	 króla.	 Młodzieniec	 niemal	 przez	 cały	 czas	 nosił	 Pancerz Odprysku,	choć	w	tej	chwili	nie	miał	go	na	sobie.	Wydawał	się	ciągle	zdenerwowany, oglądał	się	przez	ramię,	rozglądał	niespokojnie.

–	Daj	mi	znać,	kiedy	żołnierze	zajmą	pozycję	–	powiedział	Dalinar.

Adolin	skinął	głową	i	odszedł	pośpiesznie.

Cała	 sytuacja	 sprawiła,	 że	 Dalinar	 nie	 miał	 ochoty	 na	 rozmowy.	 Jednak	 stanie	 w samotności	z	niezręczną	miną	nie	było	lepsze,	więc	ruszył	do	miejsca,	gdzie	arcyksiążę Hatham	 rozmawiał	 z	 grupką	 jasnookich	 przy	 głównym	 rożnie.	 Skinęli	 mu	 głowami, kiedy	 do	 nich	 dołączył	 –	 niezależnie	 od	 sposobu,	 w	 jaki	 go	 ogólnie	 traktowali,	 na takiej	uczcie	nie	mogli	go	odprawić.	Tak	się	po	prostu	nie	robiło	komuś	o	jego	pozycji.

–	 Ach,	 oświecony	 Dalinar	 –	 powiedział	 Hatham	 swoim	 gładkim,	 przesadnie uprzejmym	tonem.

Smukły	 mężczyzna	 o	 długiej	 szyi	 miał	 na	 sobie	 marszczoną	 zieloną	 koszulę	 pod przypominającym	 suknię	 płaszczem	 i	 ciemniejszy	 zielony	 szal.	 Na	 każdym	 z	 palców nosił	 emanujący	 słabym	 blaskiem	 rubin	 –	 część	 ich	 Burzowego	 Światła	 została pochłonięta	przez	fabrial	stworzony	w	tym	właśnie	celu.

Z	 czterech	 towarzyszy	 Hathama,	 dwaj	 byli	 pomniejszymi	 jasnookimi,	 a	 jeden niskim	 żarliwcem	 w	 białej	 szacie,	 którego	 Dalinar	 nie	 znał.	 Ostatnim	 był	 noszący czerwone	 rękawiczki	 mężczyzna	 z	 Natanatanu.	 Miał	 błękitnawą	 skórę	 i	 białe	 włosy, których	 dwa	 kosmyki,	 pofarbowane	 na	 czerwono	 i	 zaplecione	 w	 warkoczyki,	 wisiały przy	policzkach.	Był	dostojnikiem,	który	przybył	ich	odwiedzić,	Dalinar	widywał	go	na ucztach.	Jak	on	się	właściwie	nazywał?

–	Powiedz	mi,	oświecony	Dalinarze	–	odezwał	się	Hatham.	–	Czy	zwróciłeś	uwagę

na	konflikt	między	Tukarami	a	Emulami?

–	To	konflikt	religijny,	czyż	nie?	–	spytał	Dalinar.

Oba	 były	 królestwami	 Makabaków,	 na	 południowym	 wybrzeżu,	 gdzie	 handel	 był

bardzo	zyskowny.

–	 Religijny?	 –	 powtórzył	 Natańczyk.	 –	 Nie,	 nie	 powiedziałbym	 tak.	 Wszystkie konflikty	są	tak	naprawdę	gospodarcze.

Au-nak,	 przypomniał	 sobie	 Dalinar.	 Tak	 się	 nazywa.	 Mówił	 z	 lekkim	 akcentem, przeciągał	wszystkie	„a”	i	„o”.

–	 Za	 każdą	 wojną	 kryją	 się	 pieniądze	 –	 mówił	 dalej	 Au-nak.	 –	 Religia	 to	 jedynie usprawiedliwienie.	Lub	też	uzasadnienie.

–	To	jest	jakaś	różnica?	–	spytał	żarliwiec,	wyraźnie	urażony	tonem	Au-naka.

–	Ależ	oczywiście	–	stwierdził	Au-nak.	–	Usprawiedliwienie	podaje	się	po	tym,	jak już	się	dokona	czynu,	a	uzasadnienie	przed	nim.

–	Powiedziałbym,	że	usprawiedliwienie	jest	czymś,	w	co	się	nie	wierzy,	Nak-ali.	– Hatham	 używał	 oficjalnej	 formy	 imienia	 Au-naka.	 –	 A	 w	 uzasadnienie	 wierzy	 się naprawdę.

Skąd	ten	szacunek?	Natańczyk	musiał	mieć	coś,	czego	Hatham	potrzebował.

–	 Tak	 czy	 inaczej	 –	 powiedział	 Au-nak.	 –	 Ta	 szczególna	 wojna	 toczy	 się	 o	 miasto Sesemalex	 Dar,	 które	 Emulowie	 uczynili	 swoją	 stolicą.	 To	 doskonały	 port	 handlowy	 i Tukarowie	pragną	je	zdobyć.

–	 Słyszałem	 o	 Sesemalex	 Dar	 –	 powiedział	 Dalinar,	 drapiąc	 się	 po	 brodzie.	 – Miasto	robi	wrażenie,	wypełnia	szczeliny	wykute	w	skale.

–	W	rzeczy	samej	–	stwierdził	Au-nak.	–	Szczególna	budowa	tamtejszego	kamienia pozwala	 na	 odpływ	 wody.	 Jego	 budowa	 jest	 zdumiewająca.	 To	 z	 pewnością	 jedno	 z Miast	Świtu.

–	Moja	żona	miałaby	coś	do	powiedzenia	na	ten	temat	–	wtrącił	Hatham.	–	Zajmuje się	badaniem	Miast	Świtu.

–	Układ	miasta	odgrywa	kluczową	rolę	w	religii	Emulów	–	powiedział	żarliwiec.	– Utrzymują,	 że	 to	 ich	 starożytna	 ojczyzna,	 dar	 od	 Heroldów.	 A	 Tukarom	 przewodzi	 ich bóg-kapłan,	Tezim.	Innymi	słowy,	konflikt	jest	natury	religijnej.

–	A	 gdyby	 miasto	 nie	 było	 tak	 świetnym	 portem	 –	 sprzeciwił	 się	 Au-nak	 –	 czy	 aż tak	 uparcie	 podkreślaliby	 jego	 religijne	 znaczenie?	 Sądzę,	 że	 nie.	 Są	 w	 końcu poganami,	więc	nie	możemy	zakładać,	że	ich	religia	ma	jakiekolwiek	znaczenie.

Rozmowy	 na	 temat	 Miast	 Świtu	 były	 ostatnio	 popularne	 wśród	 jasnookich	 – pomysł,	że	niektóre	miasta	pochodzą	jeszcze	z	czasu	Pieśniarzy	Świtu.	Być	może…

–	 Czy	 ktokolwiek	 z	 was	 słyszał	 może	 o	 miejscu	 zwanym	 Fortecą	 Rozpalonego Kamienia?	–	spytał	Dalinar.

Mężczyźni	pokręcili	głowami,	nawet	Au-nak	nie	miał	nic	do	powiedzenia.

–	Dlaczego	pytasz?	–	spytał	Hatham.

–	Z	czystej	ciekawości.

Rozmowa	 trwała	 nadal,	 choć	 Dalinar	 znów	 zaczął	 myśleć	 o	 Elhokarze	 i	 jego otoczeniu.	 Kiedy	 Sadeas	 wyda	 swoje	 oświadczenie?	 Jeśli	 zamierzał	 zasugerować,	 że Dalinar	 powinien	 zostać	 aresztowany,	 z	 pewnością	 nie	 zrobiłby	 tego	 na	 uczcie, prawda?

Dalinar	 zmusił	 się	 do	 ponownego	 skupienia	 na	 rozmowie.	 Naprawdę	 powinien zwracać	większą	uwagę	na	to,	co	działo	się	na	świecie.	Niegdyś	wieści	o	konfliktach w	innych	królestwach	go	fascynowały.	Tak	wiele	się	zmieniło	od	czasu	pojawienia	się wizji.

–	 Może	 on	 nie	 ma	 podłoża	 religijnego	 ani	 gospodarczego	 –	 zasugerował	 Hatham, próbując	 zakończyć	 kłótnię.	 –	 Wszyscy	 wiedzą,	 że	 plemiona	 Makabaków	 nienawidzą się	nawzajem.

–	Być	może	–	powiedział	Au-nak.

–	A	czy	to	ma	jakiekolwiek	znaczenie?	–	spytał	Dalinar.

Pozostali	odwrócili	się	w	jego	stronę.

–	 To	 tylko	 kolejna	 wojna.	 Gdyby	 nie	 walczyli	 między	 sobą,	 znaleźliby	 kogoś innego,	 kogo	 mogliby	 zaatakować.	 To	 właśnie	 robimy.	 Zemsta,	 honor,	 bogactwa, religia…	różne	przyczyny,	te	same	skutki.

Inni	umilkli,	cisza	zrobiła	się	niezręczna.

–	Do	którego	kręgu	wyznawców	należysz,	oświecony	Dalinarze?	–	spytał	Hatham

z	namysłem,	jakby	chciał	przypomnieć	sobie	coś,	o	czym	zapomniał.

–	Zakon	Talenelata.

–	 Ach	 tak	 –	 odparł	 Hatham.	 –	 To	 ma	 sens.	 Oni	 nie	 cierpią	 kłócić	 się	 o	 religię.

Musisz	uważać	tę	rozmowę	za	straszliwie	nudną.

Swobodna	 droga	 do	 opuszczenia	 rozmowy.	 Dalinar	 uśmiechnął	 się	 i	 skinieniem głowy	podziękował	Hathamowi	za	uprzejmość.

–	 Zakon	 Talenelata?	 –	 powtórzył	 Au-nak.	 –	 Zawsze	 uważałem	 to	 za	 krąg wyznawców	dla	mniej	ważnych	ludzi.

–	I	to	mówi	Natańczyk	–	powiedział	wyniośle	żarliwiec.

–	Moja	rodzina	zawsze	gorliwie	wyznawała	vorinizm.

–	 Owszem	 –	 zgodził	 się	 żarliwiec	 –	 co	 było	 bardzo	 dogodne,	 gdyż	 twoja	 rodzina wykorzystywała	 swoje	 vorińskie	 powiązania	 w	 handlu	 z	 Alethkarem.	 Można	 by	 się zastanawiać,	czy	jesteś	równie	gorliwy,	gdy	nie	stoisz	na	naszej	ziemi.

–	Nie	muszę	znosić	takich	obelg	–	warknął	Au-nak.

Odwrócił	się	i	odszedł,	a	wtedy	Hatham	uniósł	dłoń.

–	Nak-ali!	–	zawołał	arcyksiążę	i	pośpieszył	za	nim	niepewnie.	–	Proszę,	zignoruj go!

–	 Nieznośny	 nudziarz	 –	 mruknął	 cicho	 żarliwiec,	 pociągając	 łyk	 wina,

pomarańczowego	rzecz	jasna,	gdyż	był	kapłanem.

Dalinar	zmarszczył	czoło.

–	 Zuchwały	 jesteś,	 żarliwcze	 –	 powiedział	 surowo.	 –	 Być	 może	 głupio.	 Obraziłeś człowieka,	z	którym	Hatham	chce	prowadzić	interesy.

–	Właściwie	to	należę	do	oświeconego	Hathama	–	stwierdził	żarliwiec.	–	Poprosił

mnie,	 żebym	 obraził	 naszego	 gościa.	 Oświecony	 Hatham	 chce,	 żeby	 Au-nak	 sądził,	 że jest	 zawstydzony.	 I	 kiedy	 Hatham	 pośpiesznie	 zgodzi	 się	 na	 warunki	 Au-naka, cudzoziemiec	uzna,	że	to	z	tego	powodu	i	nie	będzie	opóźniał	podpisania	kontraktu	z powodu	podejrzeń,	że	wszystko	idzie	zbyt	łatwo.

Ach,	oczywiście.	Dalinar	odprowadził	wzrokiem	oddalającą	się	parę.	Posuwają	się aż	tak	daleko.

Biorąc	to	pod	uwagę,	co	miał	myśleć	o	wcześniejszej	uprzejmości	Hathama,	kiedy dał	 Dalinarowi	 szansę	 na	 wyjaśnienie	 swojej	 wyraźnej	 niechęci	 do	 konfliktów?	 Czy przygotowywał	się,	by	potajemnie	nim	manipulować?

Żarliwiec	odchrząknął.

–	 Doceniłbym,	 gdybyście	 nie	 powtórzyli	 nikomu,	 co	 wam	 powiedziałem,

oświecony.

Dalinar	zauważył,	że	Adolin	wrócił	na	królewską	wyspę	w	towarzystwie	sześciu

oficerów,	w	mundurach	i	z	mieczami	u	pasów.

–	 To	 w	 takim	 razie,	 dlaczego	 w	 ogóle	 mi	 powiedziałeś?	 –	 spytał	 Dalinar,	 znów zwracając	się	do	mężczyzny	w	białej	szacie.

–	 Podobnie	 jak	 Hatham	 chce,	 by	 partner	 w	 negocjacjach	 wiedział	 o	 jego życzliwości,	ja	pragnę,	byście	wiedzieli	o	naszej	życzliwości	wobec	was,	oświecony.

Dalinar	 zmarszczył	 czoło.	 Nigdy	 nie	 miał	 zbyt	 wiele	 wspólnego	 z	 żarliwcami	 – jego	 krąg	 wyznawców	 był	 prosty	 i	 bezpośredni.	 Poza	 tym,	 dość	 polityki	 miał	 na dworze	i	nie	pragnął	szukać	jej	w	religii.

–	Dlaczego?	Jakie	to	ma	znaczenie,	czy	ja	jestem	wobec	was	życzliwy?

Żarliwiec	uśmiechnął	się.

–	Później	z	wami	porozmawiamy.

Ukłonił	się	nisko	i	cofnął.

Dalinar	 pragnął	 zadać	 kolejne	 pytanie,	 ale	 pojawił	 się	 Adolin.	 Popatrzył	 za arcyksięciem	Hathamem.

–	O	co	w	tym	wszystkim	chodziło?

Dalinar	 jedynie	 potrząsnął	 głową.	 Żarliwcy	 mieli	 nie	 angażować	 się	 w	 politykę, niezależnie	od	kręgu	wyznawców,	do	którego	należeli.	Oficjalnie	im	tego	zakazano	od czasu	 Hierokracji.	 Ale	 podobnie	 jak	 w	 innych	 kwestiach,	 tak	 i	 tutaj	 ideał	 i rzeczywistość	 się	 nie	 pokrywały.	 Jasnoocy	 nie	 mogli	 się	 powstrzymać	 przed wykorzystywaniem	 żarliwców	 w	 swoich	 spiskach	 i	 dlatego	 kręgi	 wyznawców	 coraz częściej	stawały	się	częścią	dworu.

–	Ojcze?	–	zagadnął	Adolin.	–	Żołnierze	są	na	stanowiskach.

–	Dobrze	–	odparł	Dalinar.

Zacisnął	 zęby	 i	 przeszedł	 przez	 niewielką	 wyspę.	 Doprowadzi	 tę	 kompromitację do	końca,	raz	na	zawsze.

Minął	rożen,	a	wtedy	fala	gorąca	sprawiła,	że	lewa	część	jego	twarzy	zaswędziała od	 potu,	 podczas	 gdy	 prawa	 wciąż	 marzła	 od	 jesiennego	 chłodu.	 Adolin	 dołączył	 do niego,	opierając	dłoń	na	rękojeści	miecza.

–	Ojcze?	Co	robimy?

–	 Prowokujemy	 –	 odparł	 Dalinar	 i	 podszedł	 do	 miejsca,	 w	 którym	 Elhokar rozmawiał	z	Sadeasem.

Krąg	pochlebców	rozstąpił	się	niechętnie	przed	Dalinarem.

–	…i	sądzę,	że…	–	Król	przerwał,	spoglądając	na	Dalinara.	–	Tak,	wuju?

–	Sadeasie	–	odezwał	się	Dalinar.	–	W	jakim	stadium	znajduje	się	twoje	śledztwo w	sprawie	przeciętego	popręgu?

Sadeas	 zamrugał.	 W	 prawej	 dłoni	 trzymał	 kielich	 fioletowego	 wina,	 jego	 długa szata	 z	 czerwonego	 aksamitu	 była	 rozcięta	 z	 przodu,	 ukazując	 marszczoną	 białą koszulę.

–	Dalinarze,	czy	ty…

–	Twoje	śledztwo,	Sadeasie	–	powtórzył	stanowczo	Kholin.

Sadeas	westchnął	i	popatrzył	na	Elhokara.

–	 Wasza	 Wysokość.	 Właściwie	 to	 planowałem	 dzisiejszego	 wieczoru	 wygłosić oświadczenie	dotyczące	tej	właśnie	kwestii.	Miałem	zamiar	zaczekać,	ale	jeśli	Dalinar będzie	się	tak	upierał…

–	Owszem	–	stwierdził	Dalinar.

–	Dalej,	Sadeasie	–	powiedział	król.	–	Zaciekawiłeś	mnie.

Król	 gestem	 wezwał	 służącego,	 który	 poszedł	 uciszyć	 flecistkę,	 a	 inny	 służący uderzył	w	dzwonki.	Po	chwili	obecni	na	wyspie	się	uciszyli.

Sadeas	 posłał	 Dalinarowi	 spojrzenie,	 które	 mówiło	 wyraźnie:	 „Sam	 się	 o	 to prosiłeś,	przyjacielu”.

Starszy	 Kholin	 założył	 ręce	 na	 piersi	 i	 wpatrzył	 się	 w	 Sadeasa.	 Jego	 Kobaltowa Gwardia	stanęła	za	nim,	lecz	Dalinar	zauważył,	że	grupka	jasnookich	oficerów	z	obozu Sadeasa	nasłuchiwała	w	pobliżu.

–	 Cóż,	 nie	 planowałem	 mieć	 takiej	 widowni	 –	 stwierdził	 Sadeas.	 –	 Chciałem przekazać	to	jedynie	Waszej	Wysokości.

Mało	 prawdopodobne,	 pomyślał	 Dalinar,	 tłumiąc	 niepokój.	 Co	 może	 zrobić,	 jeśli Adolin	miał	rację	i	Sadeas	rzeczywiście	oskarży	go	o	próbę	zamordowania	Elhokara?

W	 rzeczy	 samej,	 byłby	 to	 koniec	 Alethkaru.	 Dalinar	 nie	 poddałby	 się	 w	 ciszy	 i obozy	 zwróciłyby	 się	 przeciwko	 sobie.	 Niepewny	 pokój	 utrzymywany	 przez	 ostatnią dekadę	zakończyłby	się.	Elhokar	w	żaden	sposób	nie	zachowałby	ich	jedności.

Ponadto,	 gdyby	 doszło	 do	 bitwy,	 Dalinarowi	 nie	 poszłoby	 najlepiej.	 Pozostali zrazili	 się	 do	 niego;	 miałby	 wystarczająco	 duży	 problem	 ze	 stawieniem	 czoła Sadeasowi	 –	 gdyby	 kilku	 pozostałych	 się	 do	 niego	 przyłączyło,	 zginąłby,	 przytłoczony ogromną	przewagą	liczebną.	Widział	teraz,	dlaczego	Adolin	uważał	za	niewiarygodną głupotę	słuchanie	wizji.	A	jednak	w	chwili	przedziwnego	odrealnienia	Dalinar	czuł,	że postąpił	właściwie.	Nigdy	nie	czuł	tego	tak	mocno	jak	w	tej	chwili,	gdy	gotował	się	na potępienie.

–	 Sadeasie,	 nie	 męcz	 mnie	 swoim	 wyczuciem	 dramatyzmu	 chwili	 –	 powiedział

Elhokar.	 –	 Oni	 słuchają.	 Ja	 słucham.	 Dalinar	 ma	 taką	 minę,	 jakby	 miała	 mu	 zaraz pęknąć	żyłka	na	czole.	Mów.

–	 Dobrze	 –	 stwierdził	 Sadeas,	 oddając	 wino	 słudze.	 –	 Moim	 pierwszym	 zadaniem jako	 Arcyksięcia	 Informacji	 było	 poznanie	 prawdziwej	 natury	 zamachu	 na	 życie	 Jego Wysokości	podczas	polowania	na	wielkoskorupa.

Machnął	ręką,	wskazując	na	jednego	ze	swoich	ludzi,	który	odszedł	pośpiesznie.

Inny	wystąpił	naprzód,	podając	Sadeasowi	pęknięty	popręg.

–	 Zabrałem	 popręg	 do	 trzech	 różnych	 rymarzy	 w	 trzech	 obozach.	 Każdy	 doszedł

do	 tego	 samego	 wniosku.	 Został	 przecięty.	 Skóra	 jest	 względnie	 nowa	 i	 dobrze	 o	 nią dbano,	 o	 czym	 świadczy	 brak	 pęknięć	 i	 złuszczeń	 w	 innych	 miejscach.	 Miejsce rozerwania	jest	zbyt	równe.	Ktoś	go	rozciął.

Dalinar	 poczuł	 przerażenie.	 To	 zgadzało	 się	 z	 jego	 odkryciami,	 ale	 zostało przedstawione	w	najgorszym	możliwym	świetle.

–	W	jakim	celu…	–	zaczął	mówić	Dalinar.

Sadeas	uniósł	dłoń.

–	 Arcyksiążę,	 proszę.	 Najpierw	 żądasz	 przedstawienia	 raportu,	 a	 później	 mi przerywasz?

Dalinar	 umilkł.	 Wokół	 nich	 zbierało	 się	 coraz	 więcej	 ważnych	 jasnookich.

Wyczuwał	ich	napięcie.

–	 Ale	 kiedy	 został	 przecięty?	 –	 odezwał	 się	 Sadeas,	 zwracając	 się	 do	 tłumu.

Rzeczywiście	 miał	 skłonność	 do	 dramatyzowania.	 –	 Widzicie,	 to	 kwestia	 kluczowa.

Pozwoliłem	 sobie	 przesłuchać	 licznych	 mężczyzn	 obecnych	 na	 tym	 polowaniu.	 Żaden nie	 doniósł	 o	 niczym	 szczególnym,	 choć	 wszyscy	 przypomnieli	 sobie	 jedno	 dziwne wydarzenie.	Czas,	kiedy	oświecony	Dalinar	i	Jego	Wysokość	ścigali	się	do	skał.	Czas, kiedy	Dalinar	i	król	byli	sami.

Z	tyłu	rozległy	się	szepty.

–	 Pojawił	 się	 jednak	 pewien	 problem	 –	 mówił	 dalej	 Sadeas.	 –	 Na	 który	 uwagę zwrócił	sam	Dalinar.	Po	co	przecinać	popręg	siodła	Odpryskowego?	Głupie	posunięcie.

Upadek	z	końskiego	grzbietu	nie	byłby	wielkim	niebezpieczeństwem	dla	mężczyzny	w Pancerzu	Odprysku.

Tymczasem	odesłany	wcześniej	sługa	Sadeasa	powrócił,	prowadząc	młodzieńca	o

piaskowych	włosach	z	kilkoma	czarnymi	pasmami.

Sadeas	 wyciągnął	 coś	 z	 sakiewki	 u	 pasa	 i	 uniósł	 to.	 Duży	 szafir.	 Nie	 był

napełniony.	 Właściwie,	 przyglądając	 się	 uważniej,	 Dalinar	 zorientował	 się,	 że	 był

pęknięty	i	nie	utrzymałby	teraz	Burzowego	Światła.

–	 Ta	 wątpliwość	 kazała	 mi	 zbadać	 królewski	 Pancerz	 Odprysku	 –	 powiedział

Sadeas.	–	Osiem	z	dziesięciu	szafirów	wykorzystywanych	do	napełniania	jego	Pancerza było	pękniętych	po	bitwie.

–	 To	 się	 zdarza	 –	 stwierdził	 Adolin,	 podchodząc	 do	 Dalinara.	 Dłoń	 trzymał	 na rękojeści	miecza.	–	W	każdej	bitwie	traci	się	kilka.

–	 Ale	 osiem?	 –	 spytał	 Sadeas.	 –	 Jeden	 czy	 dwa	 to	 norma.	 Ale	 czy	 kiedykolwiek straciłeś	osiem	w	jednej	bitwie,	młody	Kholinie?

Adolin	odpowiedział	wściekłym	spojrzeniem.

Sadeas	 schował	 klejnot	 i	 skinął	 na	 młodzieńca	 przyprowadzonego	 przez	 jego ludzi.

–	To	jeden	z	królewskich	stajennych.	Nazywasz	się	Fin,	tak?

–	T-tak,	oświecony	–	wydukał	chłopiec.	Mógł	mieć	najwyżej	dwanaście	lat.

–	 Co	 powiedziałeś	 mi	 wcześniej,	 Fin?	 Proszę,	 powtórz	 to,	 by	 wszyscy	 mogli usłyszeć.

Ciemnooki	chłopiec	skulił	się,	wyglądał,	jakby	mu	było	niedobrze.

–	 Cóż,	 oświecony	 panie,	 powiedziałem	 tyle.	 Wszyscy	 mówili,	 że	 siodło

sprawdzono	 w	 obozie	 oświeconego	 Dalinara.	 I	 pewnie	 tak	 było.	 Ale	 ja	 jestem	 tym, który	 przygotowywał	 konia	 Jego	 Wysokości,	 zanim	 został	 oddany	 ludziom oświeconego	Dalinara.	I	zrobiłem	to,	przysięgam,	że	zrobiłem.	Założyłem	jego	ulubione siodło	i	w	ogóle.	Ale…

Serce	 Dalinara	 waliło	 w	 piersiach.	 Musiał	 się	 powstrzymywać	 przed

przyzwaniem	Ostrza.

–	Ale	co?	–	Sadeas	zwrócił	się	do	Fina.

–	 Ale	 kiedy	 inni	 królewscy	 stajenni	 prowadzili	 konia	 obok	 mnie	 w	 drodze	 do obozu	arcyksięcia	Dalinara,	miał	inne	siodło.	Przysięgam.

Część	z	zebranych	dookoła	wydawała	się	zaskoczona	tym	wyznaniem.

–	 Aha!	 –	 Adolin	 uniósł	 palec.	 –	 Ale	 to	 miało	 miejsce	 w	 królewskim	 kompleksie pałacowym!

–	W	rzeczy	samej	–	stwierdził	Sadeas,	unosząc	brew	i	zerkając	na	Adolina.	–	Jakże to	wnikliwe	z	twojej	strony,	młody	Kholinie.	To	odkrycie,	w	połączeniu	z	popękanymi klejnotami,	 coś	 znaczy.	 Przypuszczam,	 że	 ktokolwiek	 zamierzał	 zabić	 Jego	 Wysokość, umieścił	 w	 jego	 Pancerzu	 Odprysku	 uszkodzone	 klejnoty,	 które	 pod	 naciskiem	 miały popękać,	 tracąc	 Burzowe	 Światło.	 Następnie	 osłabił	 popręg	 starannym	 nacięciem.

Zrobił	 to	 z	 nadzieją,	 że	 Jego	 Wysokość	 upadnie	 podczas	 walki	 z	 wielkoskorupem.

Klejnoty	 zawiodą,	 Pancerz	 popęka,	 a	 jego	 wysokość	 zginie	 w	 „wypadku”	 podczas polowania.

Sadeas	uniósł	rękę,	gdy	tłum	zaczął	szeptać.

–	 Jednak	 należy	 zwrócić	 uwagę,	 że	 te	 wydarzenia…	 podmiana	 siodła	 czy podłożenie	 klejnotów…	 musiały	 nastąpić	 przed	 spotkaniem	 Jego	 Wysokości	 z Dalinarem.	 Czuję,	 że	 Dalinar	 jest	 mało	 prawdopodobnym	 podejrzanym.	 Właściwie, przypuszczam,	 że	 winowajcą	 jest	 ktoś,	 kogo	 oświecony	 Dalinar	 uraził.	 Ten	 ktoś pragnął,	byśmy	wszyscy	sądzili,	że	mógł	mieć	w	tym	udział.	Być	może	celem	wcale	nie było	zabicie	Jego	Wysokości,	tylko	rzucenie	podejrzeń	na	Dalinara.

Na	wyspie	zapanowało	milczenie,	ucichły	nawet	szepty.

Dalinar	stał	oszołomiony.	Ja…	miałem	rację!

Ciszę	w	końcu	przerwał	Adolin.

–	Co?!

–	Wszelkie	dowody	wskazują,	że	twój	ojciec	jest	niewinny,	Adolinie	–	powiedział

zbolałym	głosem	Sadeas.	–	Uważasz	to	za	zaskakujące?

–	Nie,	ale…	–	Adolin	zmarszczył	czoło.

Wokół	 nich	 jasnoocy	 zaczęli	 rozmawiać,	 wydawali	 się	 przy	 tym	 rozczarowani.

Zaczęli	 się	 rozchodzić.	 Oficerowie	 Dalinara	 pozostali	 za	 nim,	 jakby	 spodziewali	 się ataku	z	zaskoczenia.

Krwi	przodków	moich…	pomyślał	Dalinar.	Co	to	znaczy?

Sadeas	 gestem	 kazał	 swoim	 ludziom	 odprowadzić	 stajennego,	 po	 czym	 skinął

Elhokarowi	 i	 cofnął	 się	 w	 stronę	 tac,	 gdzie	 stały	 dzbany	 podgrzewanego	 wina	 i podpieczony	chleb.	Dalinar	dogonił	Sadeasa,	gdy	niższy	mężczyzna	napełniał	niewielki talerz.	Wziął	go	za	ramię,	czując	pod	palcami	miękkość	tkaniny.

Sadeas	spojrzał	na	niego	i	uniósł	brew.

–	Dziękuję	–	powiedział	cicho	Dalinar.	–	Że	tego	nie	zrobiłeś.

Za	ich	plecami	flecistka	znów	zaczęła	grać.

–	 Że	 czego	 nie	 zrobiłem?	 –	 spytał	 Sadeas,	 odstawiając	 talerz	 i	 odrywając	 palce Dalinara.	 –	 Miałem	 nadzieję	 wygłosić	 tę	 przemowę,	 kiedy	 będę	 miał	 bardziej konkretne	dowody,	że	nie	brałeś	w	tym	udziału.	Niestety,	pod	takim	naciskiem	mogłem jedynie	 zasugerować,	 że	 jest	 mało	 prawdopodobne,	 byś	 był	 w	 to	 uwikłany.	 Obawiam się,	że	plotki	pozostaną.

–	Czekaj.	Chciałeś	udowodnić	moją	niewinność?

Sadeas	skrzywił	się	i	znów	uniósł	talerz.

–	 Wiesz,	 na	 czym	 polega	 twój	 problem,	 Dalinarze?	 Dlaczego	 wszyscy	 zaczęli uważać	cię	za	męczącego?

Dalinar	nie	odpowiedział.

–	 Arogancja.	 Stałeś	 się	 tak	 nieznośnie	 zadufany	 w	 sobie.	 Tak,	 poprosiłem Elhokara	 o	 to	 stanowisko,	 bym	 mógł	 udowodnić	 twoją	 niewinność.	 Czy	 tak	 burzowo trudno	ci	uwierzyć,	że	ktoś	inny	w	tej	armii	chce	zrobić	coś	uczciwego?

–	Ja…	–	zaczął	mówić	Dalinar.

–	Oczywiście,	że	tak	–	powiedział	Sadeas.	–	Patrzyłeś	na	nas	z	góry,	jak	człowiek, który	 stoi	 na	 pojedynczej	 kartce	 papieru	 i	 wobec	 tego	 uważa,	 że	 znajduje	 się	 tak wysoko,	 by	 jego	 wzrok	 sięgał	 na	 całe	 mile.	 Cóż,	 ja	 sądzę,	 że	 ta	 księga	 Gavilara	 to krem,	 a	 Kodeks	 to	 kłamstwo,	 którego	 przestrzeganie	 ludzie	 udawali,	 by	 móc	 znaleźć usprawiedliwienie	 dla	 swoich	 skurczonych	 sumień.	 Potępienie,	 ja	 sam	 mam	 jedno	 z tych	 skurczonych	 sumień.	 Ale	 nie	 chcę,	 żeby	 cię	 szkalowano	 z	 powodu	 tego nieudanego	 zamachu	 na	 życie	 króla.	 Gdybyś	 ty	 pragnął	 jego	 śmierci,	 po	 prostu wypaliłbyś	mu	oczy	i	miał	spokój!	–	Sadeas	pociągnął	łyk	parującego	fioletowego	wina.

–	Problem	polega	na	tym,	że	Elhokar	ciągle	mówił	o	tym	przeklętym	popręgu.	I	ludzie zaczęli	gadać,	ponieważ	był	pod	twoją	ochroną	i	razem	odjechaliście.	Ojciec	Burz	jeden wie,	 jak	 ktokolwiek	 mógłby	 sądzić,	 że	 ty	 spróbowałbyś	 zamordować	 Elhokara.

Ostatnio	z	trudem	zmuszasz	się	do	zabijania	Parshendich.

Sadeas	wcisnął	kawałek	chleba	do	ust	i	odwrócił	się.

Dalinar	znów	chwycił	go	za	ramię.

–	 Ja…	 jestem	 twoim	 dłużnikiem.	 Nie	 powinienem	 cię	 traktować	 tak,	 jak	 przez ostatnie	sześć	lat.

Sadeas	wywrócił	oczami,	żując	chleb.

–	 Nie	 chodziło	 tylko	 o	 ciebie.	 Jak	 długo	 wszyscy	 sądzili,	 że	 to	 ty	 stoisz	 za	 tą próbą,	 nikt	 się	 nie	 zastanawiał,	 kto	 naprawdę	 próbował	 zabić	 Elhokara.	 A	 ktoś	 to zrobił,	Dalinarze.	Nie	wierzę,	że	osiem	klejnotów	mogło	popękać	podczas	jednej	walki.

Sam	 popręg	 byłby	 absurdalny	 jako	 próba	 zabójstwa,	 ale	 z	 osłabionym	 Pancerzem Odprysku…	 Zaczynam	 nawet	 wierzyć,	 że	 nagłe	 pojawienie	 się	 przepastnej	 bestii	 też było	zaplanowane.	Choć	nie	mam	pojęcia,	jak	ktokolwiek	mógł	to	przeprowadzić.

–	A	sugestia,	że	zostałem	wrobiony?	–	spytał	Dalinar.

–	Głównie	po	to,	by	dać	ludziom	materiał	do	plotek,	kiedy	będę	próbował	dojść	do tego,	 co	 się	 naprawdę	 wydarzyło.	 –	 Sadeas	 spojrzał	 na	 dłoń	 Dalinara	 na	 swoim ramieniu.	–	Mógłbyś	puścić?

Dalinar	rozluźnił	uścisk.

Sadeas	odstawił	talerz,	obciągnął	szatę	i	otrzepał	ramię.

–	 Jeszcze	 z	 tobą	 nie	 skończyłem,	 Dalinarze.	 Pewnie	 będę	 cię	 potrzebował	 przed końcem	 tego	 wszystkiego.	 Muszę	 jednak	 przyznać,	 że	 nie	 wiem,	 co	 o	 tobie	 sądzić.	 Te plotki	o	tym,	że	chcesz	porzucić	Pakt	Zemsty…	Czy	jest	w	tym	ziarno	prawdy?

–	 Wspomniałem	 o	 tym	 w	 zaufaniu	 Elhokarowi	 jako	 o	 jednej	 z	 możliwości.	 I	 jeśli musisz	wiedzieć,	to	owszem,	jest	w	tym	ziarno	prawdy.	Mam	już	dość	tej	walki.	Męczą mnie	te	płaskowyże,	przebywanie	z	dala	od	cywilizacji,	zabijanie	garstek	Parshendich.

Jednak	nie	myślę	już	o	wycofaniu	się.	Miast	tego	chcę	zwyciężyć.	Ale	arcyksiążęta	nie słuchają!	Zakładają,	że	pragnę	ich	zdominować	za	pomocą	jakiejś	przebiegłej	sztuczki.

Sadeas	parsknął.

–	Prędzej	dałbyś	człowiekowi	w	twarz	niż	wbił	mu	nóż	w	plecy.	Jesteś	cudownie

prostolinijny.

–	Sprzymierz	się	ze	mną	–	powiedział	Dalinar.

Sadeas	zamarł.

–	Wiesz,	że	cię	nie	zdradzę,	Sadeasie	–	powiedział	Kholin.	–	Ufasz	mi	tak,	jak	nikt z	 pozostałych.	 Spróbuj	 tego,	 do	 czego	 próbowałem	 przekonać	 innych	 arcyksiążąt.

Wspólnego	ataku	na	płaskowyż.

–	Z	tego	nic	nie	wyjdzie	–	zauważył	Sadeas.	–	Nie	ma	powodu	prowadzić	do	ataku więcej	niż	jednej	armii.	I	tak	za	każdym	razem	zostawiam	w	obozie	połowę	swoich	sił.

Nie	ma	pola	do	manewru.

–	 Owszem,	 ale	 pomyśl	 tylko.	 Gdybyśmy	 wypróbowali	 nową	 taktykę?	 Twoje

drużyny	 mostowe	 są	 szybkie,	 ale	 moje	 oddziały	 są	 silniejsze.	 A	 gdybyś	 tak	 szybko natarł	 na	 płaskowyż	 awangardą,	 by	 powstrzymać	 Parshendich.	 Mógłbyś	 utrzymać	 się do	czasu	przybycia	moich	silniejszych,	ale	powolniejszych	oddziałów.

Sadeas	zawahał	się.

–	To	by	mogło	oznaczać	Ostrze	Odprysku,	Sadeasie.

W	oczach	niższego	mężczyzny	pojawiło	się	pragnienie.

–	 Wiem,	 że	 walczyłeś	 przeciwko	 Odpryskowym	 Parshendi	 –	 mówił	 dalej	 Dalinar, wykorzystując	 tę	 szansę.	 –	 Ale	 przegrywałeś.	 Bez	 Ostrza	 jesteś	 na	 gorszej	 pozycji.	 – Odpryskowi	 Parshendich	 mieli	 skłonność	 do	 uciekania	 zaraz	 po	 wejściu	 do	 bitwy.

Rzecz	 jasna,	 zwyczajni	 włócznicy	 nie	 mogli	 zabić	 jednego	 z	 nich.	 Do	 zabicia Odpryskowego	 niezbędny	 był	 inny	 Odpryskowy.	 –	 W	 przeszłości	 zabiłem	 dwóch.





Nieczęsto	 mam	 jednak	 okazję,	 ponieważ	 zbyt	 późno	 docieram	 na	 płaskowyże.	 Ty miałbyś.	 Razem	 możemy	 zwyciężać	 częściej	 i	 ja	 mógłbym	 ci	 zdobyć	 Ostrze.	 Uda	 nam się,	Sadeasie.	Razem.	Jak	za	starych	czasów.

–	 Stare	 czasy	 –	 odparł	 tamten	 od	 niechcenia.	 –	 Chciałbym	 znów	 zobaczyć Czarnego	Ciernia	w	bitwie.	Jak	podzielimy	serca	klejnotów?

–	 Dwie	 trzecie	 dla	 ciebie	 –	 stwierdził	 Dalinar.	 –	 Gdyż	 jesteś	 dwa	 razy	 lepszy	 w wygrywaniu	potyczek	ode	mnie.

Na	twarzy	Sadeasa	malowało	się	zastanowienie.

–	A	Ostrza	Odprysku?

–	Jeśli	natrafimy	na	Odpryskowego,	zaatakuję	go	z	Adolinem.	Ty	dostajesz	Ostrze.

–	Uniósł	rękę.	–	Ale	ja	biorę	Pancerz.	Żeby	dać	go	Renarinowi.

–	Kalece?

–	 A	 co	 cię	 to	 obchodzi?	 I	 tak	 masz	 Pancerz.	 Sadeasie,	 to	 może	 oznaczać zwycięstwo	 w	 wojnie.	 Jeśli	 zaczniemy	 współpracować,	 moglibyśmy	 wciągnąć	 w	 to innych,	 przygotować	 się	 do	 ataku	 na	 dużą	 skalę.	 My	 dwaj	 mamy	 największe	 armie	 i gdyby	udało	nam	się	znaleźć	sposób,	by	pochwycić	Parshendich	na	odpowiednio	dużym płaskowyżu,	 a	 reszta	 naszych	 sił	 by	 ich	 otoczyła,	 by	 nie	 mogli	 uciec…	 być	 może udałoby	nam	się	zadać	im	dość	mocny	cios,	by	zakończyć	to	wszystko.

Sadeas	rozważył	jego	słowa,	następnie	wzruszył	ramionami.

–	 Dobrze.	 Poślij	 mi	 szczegóły	 przez	 posłańca.	 Ale	 później.	 I	 tak	 przegapiłem	 już sporą	część	dzisiejszej	uczty.





„Kobieta	siedzi	i	wydrapuje	sobie	oczy.	Córka	królów	i	wiatrów,	niszczycielka”.

Datowane	Palahevan	roku	1173,	73	sekundy	przed	śmiercią.	Badany:	żebrak	znany z	jego	eleganckich	pieśni.

Tydzień	 po	 tym,	 jak	 utracili	 Dunny’ego,	 Kaladin	 stał	 na	 innym	 płaskowyżu	 i przyglądał	się	przebiegowi	bitwy.	Tym	razem	jednak	nie	musiał	ratować	umierających.

Udało	 im	 się	 dotrzeć	 przed	 Parshendimi.	 Wydarzenie	 rzadkie	 i	 przyjmowane	 z radością.	 Armia	 Sadeasa	 utrzymywała	 się	 pośrodku	 płaskowyżu,	 chroniąc	 poczwarkę, gdy	niektórzy	z	jego	żołnierzy	próbowali	się	dostać	do	jej	wnętrza.

Parshendi	 przeskakiwali	 nad	 szeregami	 i	 atakowali	 mężczyzn	 pracujących	 nad poczwarką.	 Zaczynają	 go	 otaczać,	 pomyślał	 Kaladin.	 To	 nie	 wyglądało	 dobrze,	 co oznaczało	 paskudną	 drogę	 powrotną.	 Ludzie	 Sadeasa	 byli	 już	 wystarczająco nieprzyjemni,	 kiedy	 po	 przybyciu	 jako	 drudzy	 zostali	 odepchnięci.	 Utrata	 serca klejnotu	po	tym,	jak	dotarli	pierwsi…	będą	jeszcze	bardziej	sfrustrowani.

–	Kaladinie!	–	zawołał	ktoś.

Odwróciwszy	się,	Kaladin	zobaczył	zbliżającego	się	Skałę.	Czy	ktoś	został	ranny?

–	Widziałeś	to?	–	Rogożerca	pokazał	palcem.

Kaladin	 odwrócił	 się,	 podążając	 wzrokiem	 za	 jego	 gestem.	 Na	 sąsiednim płaskowyżu	 pojawiła	 się	 inna	 armia.	 Kaladin	 uniósł	 brew	 –	 niebieskie	 sztandary,	 a żołnierze	bez	wątpienia	byli	Alethimi.

–	Trochę	się	spóźnili,	co	nie?	–	spytał	Moash,	który	stanął	obok.

–	Zdarza	się	–	stwierdził	Kaladin.

Czasami	 inny	 arcyksiążę	 przybywał	 po	 tym,	 jak	 Sadeas	 dotarł	 na	 miejsce.

Częściej	Sadeas	był	pierwszy,	a	inna	alethyjska	armia	musiała	zawrócić.	Zazwyczaj	nie docierali	aż	tak	blisko.

–	To	sztandary	Dalinara	Kholina	–	powiedział	Blizna,	dołączając	do	nich.

–	Dalinar.	–	Moash	westchnął.	–	Mówią,	że	nie	korzysta	z	drużyn	mostowych.

–	To	jak	pokonuje	rozpadliny?	–	spytał	Kaladin.

Odpowiedź	 wkrótce	 stała	 się	 oczywista.	 Ta	 nowa	 armia	 miała	 olbrzymie	 mosty przypominające	 machiny	 oblężnicze,	 ciągnięte	 przez	 chulle.	 Toczyły	 się	 z	 hałasem przez	 nierówne	 płaskowyże,	 często	 musiały	 omijać	 pęknięcia	 skały.	 Muszą	 być straszliwie	powolne.	Ale	z	drugiej	strony	armia	nie	musiała	zbliżać	się	do	rozpadliny, narażając	się	na	ostrzał.	Mogli	kryć	się	za	mostami.

–	Dalinar	Kholin	–	powiedział	Moash.	–	Mówią,	że	jest	prawdziwym	jasnookim,	jak ci	z	dawnych	czasów.	Człowiekiem	honoru,	który	dotrzymuje	przysiąg.

Kaladin	prychnął.

–	 Widziałem	 wielu	 jasnookich	 o	 podobnej	 reputacji	 i	 za	 każdym	 razem	 się rozczarowałem.	Kiedyś	opowiem	wam	o	jasnookim	Amaramie.

–	Amaramie?	–	powtórzył	Blizna.	–	Odpryskowym?

–	Słyszałeś	o	tym?	–	spytał	Kaladin.

–	 Pewnie	 –	 odparł	 Blizna.	 –	 Podobno	 jest	 w	 drodze.	 Wszyscy	 w	 gospodach	 o	 tym gadają.	Czy	byłeś	przy	nim,	kiedy	zdobył	Odpryski?

–	Nie	–	odpowiedział	cicho	Kaladin.	–	Nikogo	nie	było.

Armia	 Dalinara	 Kholina	 przekraczała	 płaskowyż	 na	 południe	 od	 nich.	 Co zadziwiające,	dotarli	aż	do	samego	płaskowyżu,	na	którym	trwała	bitwa.

–	 Atakuje?	 –	 spytał	 Moash,	 drapiąc	 się	 po	 głowie.	 –	 Może	 myśli,	 że	 Sadeas przegra,	i	chce	zaatakować,	kiedy	on	się	wycofa?

–	Nie.	–	Kaladin	zmarszczył	czoło.	–	Dołącza	do	bitwy.

Armia	Parshendich	wysłała	część	łuczników,	by	ostrzelali	armię	Dalinara,	ale	ich strzały	odbijały	się	od	chulli,	nie	wywołując	żadnych	strat.	Grupka	żołnierzy	odłączyła mosty	i	popchnęła	je	na	miejsce,	a	łucznicy	Dalinara	zaczęli	ostrzeliwać	Parshendich.

–	 Czy	 nie	 wydaje	 się,	 że	 Sadeas	 wziął	 na	 tę	 wyprawę	 mniej	 żołnierzy?	 –	 spytał

Sigzil,	dołączając	do	grupki	obserwującej	armię	Dalinara.	–	Może	to	zaplanował.	Może właśnie	dlatego	tak	zaryzykował	i	dał	się	otoczyć.

Mosty	 opuszczano	 i	 rozciągano	 za	 pomocą	 korb	 –	 to	 była	 doskonała	 robota inżynieryjna.	 Jednocześnie	 wydarzyło	 się	 coś	 zadziwiającego	 –	 dwaj	 Odpryskowi, pewnie	 Dalinar	 i	 jego	 syn,	 przeskoczyli	 przez	 rozpadlinę	 i	 zaczęli	 atakować Parshendich.	 To	 pozwoliło	 żołnierzom	 umieścić	 duże	 mosty	 na	 miejscu	 i	 na	 drugą stronę	przejechała	ciężka	kawaleria.	Ich	strategia	ataku	z	mostami	wyglądała	zupełnie inaczej	i	Kaladin	zaczął	rozważać	jej	implikacje.

–	 Rzeczywiście	 włącza	 się	 do	 bitwy	 –	 powiedział	 Moash.	 –	 Chyba	 będą współpracować.

–	To	musi	być	skuteczniejsze	–	zauważył	Kaladin.	–	Dziwię	się,	że	nie	spróbowali wcześniej.

Teft	prychnął.

–	 To	 dlatego,	 że	 nie	 rozumiesz	 jak	 myślą	 jasnoocy.	 Arcyksiążęta	 nie	 tylko	 chcą zwyciężać	w	bitwach,	chcą	zwyciężać	samodzielnie.

–	 Żałuję,	 że	 to	 nie	 tamta	 armia	 mnie	 zwerbowała	 –	 powiedział	 Moash,	 wręcz	 z szacunkiem.

Pancerze	 żołnierzy	 błyszczały,	 ich	 szyk	 wyglądał	 na	 doskonale	 przećwiczony.

Dalinar	 –	 Czarny	 Cierń	 –	 był	 lepszy	 nawet	 od	 Amarama	 w	 dbaniu	 o	 swoją	 reputację.

Ludzie	 słyszeli	 o	 nim	 nawet	 w	 Palenisku,	 ale	 Kaladin	 wiedział,	 jakiego	 rodzaju zepsucie	mogło	się	kryć	pod	starannie	wypolerowanym	napierśnikiem.

Choć,	 pomyślał,	 tamten	 mężczyzna,	 który	 uratował	 dziwkę	 na	 ulicy,	 on	 nosił

błękit.	Adolin,	syn	Dalinara.	Wydawał	się	szczerze	bezinteresowny,	broniąc	kobiety.

Kaladin	zacisnął	zęby	i	odepchnął	od	siebie	te	myśli.	Nie	da	się	znów	oszukać.

Nie	da.

Przez	 chwilę	 trwała	 brutalna	 walka,	 lecz	 Parshendi	 zostali	 przytłoczeni, zmiażdżeni	 dwiema	 siłami.	 Wkrótce	 drużyna	 Kaladina	 poprowadziła	 zwycięskich żołnierzy	do	obozu,	gdzie	mieli	świętować.

*

Kaladin	przetaczał	kulę	między	palcami.	Niemal	idealnie	czyste	szkło	zastygło	z cienką	linią	bąbelków	powietrza	zamrożonych	na	zawsze	z	jednej	strony.	Bąbelki	były samodzielnymi	kulami,	które	odbijały	światło.

Znów	 sprzątali	 w	 rozpadlinie.	 Tak	 szybko	 wrócili	 z	 ataku	 na	 płaskowyż,	 że Hashal,	 wbrew	 wszelkiej	 logice	 i	 miłosierdziu,	 jeszcze	 tego	 samego	 dnia	 wysłała	 ich do	rozpadliny.	Kaladin	wciąż	obracał	kulę	w	palcach.	Pośrodku	wisiał	duży	szmaragd, któremu	 oszlifowanie	 nadało	 okrągły	 kształt,	 z	 dziesiątkami	 malutkich	 fasetek.

Zawieszone	 w	 szkle	 bąbelki	 lepiły	 się	 do	 krawędzi	 klejnotu,	 jakby	 pragnęły	 się znaleźć	blisko	jego	blasku.

Z	 wnętrza	 szkła	 emanowało	 jaskrawe,	 krystalicznie	 zielone	 Burzowe	 Światło, oświetlając	palce	Kaladina.	Szmaragdowy	broam,	najwyższy	nominał	kuli.	Wart	setek mniejszych	kul.	Dla	mostowych	to	była	fortuna.	Dziwnie	odległa,	gdyż	wydanie	jej	nie było	 możliwe.	 Kaladin	 sądził,	 że	 widzi	 w	 kamieniu	 część	 szaleństwa	 burzy.	 Światło było	jak…	było	jak	część	burzy,	pochwycona	przez	szmaragd.	Nie	było	idealnie	stabilne –	 jedynie	 się	 takie	 wydawało	 w	 porównaniu	 z	 migotaniem	 świec,	 pochodni	 czy	 lamp.

Trzymając	je	blisko,	Kaladin	widział,	że	światło	wiruje,	szaleje.

–	Co	z	nim	zrobimy?	–	spytał	Moash	z	boku.

Skała	stał	po	drugiej	stronie	Kaladina.	Niebo	było	zachmurzone,	przez	co	na	dnie było	ciemniej	niż	zwykle.	Chłodna	pogoda	ostatnich	dni	znów	przeszła	w	wiosnę,	lecz nadal	było	nieprzyjemnie	zimno.

Mężczyźni	pracowali	skutecznie,	szybko	zbierając	włócznie,	pancerze,	buty	i	kule z	ciał	zmarłych.	Ze	względu	na	krótki	czas,	jaki	dostali	–	i	wcześniejszą	wyczerpującą wyprawę	z	mostem	–	Kaladin	postanowił	zrezygnować	tego	dnia	z	ćwiczeń	z	włócznią.

Zamiast	tego	mieli	zebrać	jak	najwięcej	i	część	ukryć	na	dole,	żeby	następnym	razem uniknąć	kary.

Pracując,	trafili	na	jasnookiego	oficera.	Był	dość	zamożny.	Ten	jeden	szmaragdowy broam	był	wart	tyle,	ile	mostowy	niewolnik	zarabiał	przez	dwieście	dni.	W	sakiewce znaleźli	 również	 zbiór	 odłamków	 i	 marek,	 które	 w	 sumie	 były	 warte	 odrobinę	 więcej niż	kolejny	szmaragdowy	broam.	Bogactwo.	Fortuna.	Dla	jasnookiego	drobniaki.

–	 Z	 jego	 pomocą	 moglibyśmy	 miesiącami	 karmić	 tych	 rannych	 mostowych	 – powiedział	 Moash.	 –	 Wykupić	 wszystkie	 niezbędne	 środki	 lecznicze.	 Ojcze	 Burz, pewnie	moglibyśmy	przekupić	strażników	wokół	obozu,	żeby	pozwoli	nam	uciec.

–	To	się	nie	zdarzy	–	powiedział	Skała.	–	Nie	da	się	wynieść	kul	z	rozpadliny.

–	Moglibyśmy	je	połknąć	–	zaproponował	Moash.

–	Udławiłbyś	się.	Kule	są	za	duże.

–	Założę	się,	że	bym	to	zrobił	–	powiedział	Moash.	Jego	oczy	błyszczały,	odbijając zielone	 Burzowe	 Światło.	 –	 To	 więcej	 pieniędzy	 niż	 widziałem	 w	 życiu.	 Warto zaryzykować.

–	 Połknięcie	 nic	 nie	 da	 –	 powiedział	 Kaladin.	 –	 Myślisz,	 że	 ci	 strażnicy,	 którzy pilnują	 nas	 w	 latrynach,	 mają	 powstrzymać	 nas	 przed	 ucieczką?	 Założę	 się,	 że	 jakiś żałosny	parshmen	musi	przeglądać	nasze	odchody,	widziałam	też,	że	zapisują,	kto	tam przychodzi	i	jak	często.	Nie	byliśmy	pierwszymi,	którzy	pomyśleli	o	połknięciu	kul.

Moash	zawahał	się,	po	czym	westchnął,	przybity.

–	Pewnie	masz	rację.	Niech	cię	burza,	masz	rację.	Ale	nie	możemy	im	jej	oddać,	co nie?

–	Możemy	–	powiedział	Kaladin,	zaciskając	pięść	na	kuli.	Blask	był	na	tyle	mocny, że	jego	dłoń	świeciła.	–	I	tak	byśmy	jej	nie	wydali.	Mostowy	z	pełnym	broamem?	To	by nas	zdradziło.

–	Ale…	–	zaczął	Moash.

–	Oddamy	ją,	Moash.	–	Następnie	uniósł	sakiewkę	z	resztą	kul.	–	Ale	znajdziemy sposób,	żeby	te	tutaj	zachować.

Skała	pokiwał	głową.

–	Tak.	Jeśli	oddamy	cenną	kulę,	pomyślą,	żeśmy	uczciwi,	co	nie?	Ukryje	to	naszą kradzież	i	nawet	dostaniemy	niewielką	nagrodę.	Ale	jak	możemy	zachować	sakiewkę?

–	Pracuję	nad	tym	–	stwierdził	Kaladin.

–	 To	 się	 pośpiesz	 –	 stwierdził	 Moash,	 spoglądając	 na	 pochodnię	 Kaladina, wciśniętą	między	dwa	kamienie	w	ścianie	rozpadliny.	–	Musimy	stąd	wkrótce	wyjść.

Kaladin	otworzył	dłoń	i	przetoczył	szmaragdową	kulę	między	palcami.	Jak?

–	Widziałeś	kiedyś	coś	tak	pięknego?	–	spytał	Moash,	wpatrując	się	w	kulę.

–	 To	 tylko	 kula	 –	 odparł	 w	 roztargnieniu	 Kaladin.	 –	 Narzędzie.	 Raz	 trzymałem kielich	z	setką	diamentowych	broamów	i	usłyszałem,	że	należy	do	mnie.	Ponieważ	nie miałem	okazji	ich	wydać,	były	właściwie	bezwartościowe.

–	Sto	diamentów?	–	spytał	Moash.	–	Gdzie…	jak?

Kaladin	 zamknął	 usta,	 przeklinając	 sam	 siebie.	 Nie	 powinienem	 wspominać	 o takich	rzeczach.

–	 Chodźcie	 –	 powiedział,	 chowając	 szmaragdowy	 broam	 z	 powrotem	 do	 czarnej sakiewki.	–	Musimy	się	pośpieszyć.

Moash	 westchnął,	 ale	 Skała	 przyjaźnie	 poklepał	 go	 po	 plecach	 i	 dołączyli	 do reszty	mostowych.	Lopen	i	Skała	–	wykorzystując	wskazówki	Syl	–	doprowadzili	ich	do wielkiej	 masy	 ciał	 w	 czerwono-brązowych	 mundurach.	 Nie	 wiedział,	 ludźmi	 którego arcyksięcia	byli,	ale	trupy	były	dość	świeże.	Nie	było	wśród	nich	Parshendich.

Kaladin	 spojrzał	 w	 bok,	 gdzie	 pracował	 Shen	 –	 mostowy	 parshmen.	 Cichy, posłuszny,	 oddany.	 Teft	 wciąż	 mu	 nie	 ufał.	 Kaladin	 częściowo	 cieszył	 się	 z	 tego powodu.	 Syl	 wylądowała	 na	 ścianie	 obok	 niego,	 oparła	 stopy	 o	 jej	 powierzchnię	 i spojrzała	w	niebo.

Myśl,	 powiedział	 sobie	 Kaladin.	 Jak	 zachowamy	 te	 kule?	 Musi	 być	 jakiś	 sposób.

Ale	każda	możliwość	wydawała	się	ryzykowna.	Gdyby	zostali	przyłapani	na	kradzieży, pewnie	dostaliby	inny	przydział	pracy.	Kaladin	wolał	nie	ryzykować.

Wokół	 niego	 zaczęły	 się	 wyłaniać	 milczące	 zielone	 życiospreny,	 pojawiały	 się pośród	mchu	i	hasperów.	Kilka	falbankowców	otworzyło	wokół	jego	głowy	czerwone	i żółte	 pierzaste	 liście.	 Kaladin	 ciągle	 myślał	 o	 śmierci	 Dunny’ego.	 Most	 numer	 cztery nie	był	bezpieczny.	To	prawda,	ostatnio	tracili	zadziwiająco	mało	ludzi,	ale	ich	liczba wciąż	 się	 kurczyła.	 A	 każda	 wyprawa	 z	 mostem	 była	 szansą	 na	 całkowitą	 katastrofę.

Wystarczyłoby,	 żeby	 Parshendi	 raz	 się	 na	 nich	 skoncentrowali.	 Gdyby	 stracili	 trzech albo	czterech	ludzi,	most	by	się	przewrócił.	A	wtedy	ostrzał	by	się	podwoił,	zabijając ich	wszystkich.

To	 był	 ten	 sam	 stary	 problem,	 o	 który	 Kaladin	 rozbijał	 się	 każdego	 dnia.	 Jak ochronić	mostowych,	gdy	wszyscy	inni	pragnęli,	by	byli	odsłonięci	i	narażeni	na	cios?

–	 Hej,	 Sig	 –	 powiedział	 Mapa,	 przechodząc	 obok	 z	 naręczem	 włóczni.	 –	 Jesteś Pieśniarzem	Świata,	tak?

W	 ciągu	 ostatnich	 kilku	 tygodni	 Mapa	 stał	 się	 niezmiernie	 przyjazny	 i	 okazało się,	 że	 skutecznie	 skłania	 innych	 do	 mówienia.	 Łysiejący	 mężczyzna	 przypominał

Kaladinowi	karczmarza,	który	bardzo	się	stara,	by	jego	goście	poczuli	się	swobodnie.

Sigzil,	 który	 właśnie	 zdejmował	 buty	 z	 ułożonych	 w	 szeregu	 ciał,	 posłał

Kaladinowi	ponure	spojrzenie,	jakby	chciał	powiedzieć	„To	twoja	wina”.	Nie	podobało mu	się,	że	inni	odkryli,	że	jest	Pieśniarzem	Świata.

–	Może	opowiesz	nam	historię?	–	zaproponował	Mapa,	odkładając	swój	ładunek.	– Żeby	szybciej	nam	minął	czas.

–	Nie	jestem	głupim	błaznem	czy	bajarzem	–	powiedział	Sigzil,	zdejmując	but.	–	Ja nie	 „opowiadam	 historii”.	 Rozpowszechniam	 wiedzę	 o	 kulturach,	 ludach,	 myślach	 i marzeniach.	 Przynoszę	 pokój	 przez	 zrozumienie.	 To	 święty	 obowiązek,	 którym	 mój zakon	obarczyli	sami	Heroldowie.

–	 To	 może	 zacznij	 je	 rozpowszechniać?	 –	 zaproponował	 Mapa,	 prostując	 się	 i wycierając	ręce	o	spodnie.

Sigzil	westchnął.

–	Dobrze.	O	czym	chcecie	posłuchać?

–	Nie	wiem.	O	czymś	ciekawym?

–	Opowiedz	nam	o	oświeconym	Alazansim	i	flocie	stu	okrętów!	–	zawołał	Leyten.

–	 Nie	 jestem	 bajarzem!	 –	 powtórzył	 Sigzil.	 –	 Opowiadam	 o	 krajach	 i	 ludach,	 nie historyjki	z	gospody.	Ja…

–	 Czy	 jest	 takie	 miejsce,	 gdzie	 ludzie	 żyją	 w	 wyżłobieniach	 w	 ziemi?	 –	 spytał

Kaladin.	 –	 Miasto	 wybudowane	 w	 ogromnym	 kompleksie	 zagłębień	 w	 skale,	 jakby	 w niej	wykutych?

–	Sesemalex	Dar	–	powiedział	Sigzil,	pokiwał	głową	i	ściągnął	kolejny	but.	–	Tak, to	 stolica	 królestwa	 Emul	 i	 jedno	 z	 najbardziej	 starożytnych	 miast.	 Mówi	 się,	 że miasto…	i	w	rzeczy	samej,	całe	królestwo…	nazwał	sam	Jezrien.

–	Jezrien?	–	powtórzył	Malop,	wstał	i	podrapał	się	po	głowie.	–	A	kto	to?

Malop	 był	 mężczyzną	 o	 gęstych	 włosach	 i	 krzaczastej	 czarnej	 brodzie,	 z	 glifami strażniczymi	 wytatuowanymi	 na	 obu	 rękach.	 I,	 jeśli	 można	 tak	 powiedzieć,	 nie	 był

najjaśniejszą	kulą	w	kielichu.

–	 Wy	 w	 Alethkarze	 nazywacie	 go	 Ojcem	 Burz	 –	 powiedział	 Sigzil.	 –	 Albo Jezerezeh’Elin.	 Był	 królem	 Heroldów.	 Pan	 burz,	 dawca	 wody	 i	 życia,	 znany	 ze	 swej wściekłości	i	temperamentu,	ale	również	miłosierdzia.

–	Aha	–	powiedział	Malop.

–	Opowiedz	mi	więcej	o	tym	mieście	–	poprosił	Kaladin.

–	 Sesemalex	 Dar.	 W	 rzeczy	 samej,	 wybudowano	 je	 w	 ogromnych	 wyżłobieniach.

Ich	 układ	 jest	 zadziwiający.	 Chroni	 przed	 arcyburzami,	 gdyż	 każde	 zagłębienie	 ma podwyższoną	 krawędź,	 co	 nie	 pozwala	 wodzie	 na	 zalewanie	 kamiennej	 równiny dookoła.	 To	 w	 połączeniu	 z	 systemem	 odwadniających	 pęknięć	 chroni	 miasto	 przed zalaniem.	 Tamtejsi	 mieszkańcy	 słyną	 z	 doskonałej	 kremowej	 ceramiki.	 Miasto	 jest ważnym	węzłem	na	południowym	wschodzie.	Emulowie	to	jedno	z	plemion	Askaraków, etnicznie	 należą	 do	 Makabaków,	 podobnie	 jak	 ja	 mają	 ciemną	 skórę.	 Ich	 królestwo graniczy	 z	 moim	 i	 w	 młodości	 często	 je	 odwiedzałem.	 To	 cudowne	 miejsce,	 pełne egzotycznych	 podróżników.	 –	 Im	 dłużej	 Sigzil	 mówił,	 tym	 bardziej	 wydawał	 się rozluźniony.	 –	 Ich	 system	 prawny	 łagodnie	 traktuje	 obcokrajowców.	 Człowiek,	 który nie	pochodzi	z	ich	narodu,	nie	może	zostać	właścicielem	domu	ani	sklepu,	ale	jeśli	ich odwiedzicie,	 będą	 was	 traktować	 jak	 „krewniaka,	 który	 przybył	 z	 daleka	 i	 należy	 mu okazać	 wszelką	 życzliwość	 i	 łagodność”.	 Cudzoziemiec	 może	 zjeść	 obiad	 w	 każdym domu,	który	odwiedzi,	pod	warunkiem,	że	zachowuje	się	z	szacunkiem	i	przyniesie	dar w	 postaci	 owoców.	 Tamtejszych	 mieszkańców	 bardzo	 interesują	 egzotyczne	 owoce.

Oddają	cześć	Jezrienowi,	choć	nie	uznają	go	za	postać	z	vorińskiej	religii.	Nazywają	go jedynym	bogiem.

–	Heroldowie	nie	są	bogami	–	prychnął	Teft.

–	 Dla	 was	 nie	 są	 –	 odparł	 Sigzil.	 –	 Inni	 postrzegają	 ich	 inaczej.	 Religia	 Emulów jest,	 jak	 określiłyby	 to	 wasze	 uczone,	 religią	 odszczepieńczą,	 i	 zawiera	 pewne vorińskie	elementy.	Ale	według	Emulów	to	wy	wyznajecie	religię	odszczepieńczą.

Sigzil	zdaje	się	uważał	to	za	zabawne,	ale	Teft	tylko	się	skrzywił.

Azir	 coraz	 bardziej	 zagłębiał	 się	 w	 szczegóły,	 opisując	 zamaszyste	 suknie	 i turbany	 Emulek,	 szaty	 ulubione	 przez	 mężczyzn.	 Smak	 ich	 jedzenia	 –	 słonawy	 –	 i sposób	 przywitania	 starego	 przyjaciela	 –	 unosząc	 lewy	 palec	 wskazujący	 do	 czoła	 i kłaniając	się	z	szacunkiem.	Sigzil	wiedział	o	nich	bardzo	wiele.	Kaladin	zauważył,	że mężczyzna	czasami	uśmiecha	się	tęsknie,	pewnie	przypominając	sobie	podróże.

Te	 szczegóły	 były	 interesujące,	 ale	 Kaladina	 bardziej	 zaskoczyło,	 że	 to	 miasto	 – nad	 którym	 przeleciał	 w	 swoim	 śnie	 przed	 kilkoma	 tygodniami	 –	 okazało	 się prawdziwe.	 I	 nie	 mógł	 zignorować	 zadziwiającej	 szybkości,	 z	 jaką	 wylizał	 się	 z	 ran.

Działo	 się	 coś	 dziwnego.	 Coś	 nadnaturalnego.	 A	 jeśli	 wiązało	 się	 to	 z	 faktem,	 że wszyscy	wokół	niego	giną?

Ukląkł	i	zaczął	przeszukiwać	kieszenie	trupów,	czego	inni	mostowi	woleli	unikać.

Kule,	 noże	 i	 inne	 użyteczne	 przedmioty	 zachowywano.	 Osobiste	 pamiątki	 w	 rodzaju niespalonych	 modlitw	 zostawiano	 przy	 trupach.	 Znalazł	 kilka	 odłamków	 cyrkonii, które	dodał	do	sakiewki.

Może	Moash	miał	rację?	Gdyby	udało	im	się	wydostać	te	pieniądze,	może	mogliby opłacić	 sobie	 drogę	 ucieczki?	 To	 by	 było	 z	 pewnością	 bezpieczniejsze	 niż	 walka.

Dlaczego	 więc	 tak	 się	 upierał,	 by	 nauczyć	 mostowych	 walczyć?	 Dlaczego	 nawet	 nie pomyślał,	w	jaki	sposób	przeszmuglować	ich	na	zewnątrz?

Utracił	 Dalleta	 i	 wszystkich	 pozostałych	 ze	 swojego	 oddziału	 w	 armii	 Amarama.

Czy	 sądził,	 że	 zrekompensuje	 to,	 szkoląc	 nową	 grupę	 włóczników?	 Czy	 chodziło	 o uratowanie	ludzi,	których	pokochał,	czy	o	udowodnienie	czegoś	sobie	samemu?

Doświadczenie	 podpowiadało	 mu,	 że	 ludzie,	 którzy	 nie	 umieli	 walczyć, znajdowali	 się	 w	 niekorzystnej	 sytuacji	 na	 tym	 świecie	 wojny	 i	 burz.	 Może wyślizgnięcie	się	byłoby	lepszym	rozwiązaniem,	ale	niewiele	wiedział	o	skradaniu	się.

Poza	 tym,	 gdyby	 się	 wyślizgnęli,	 Sadeas	 posłałby	 za	 nimi	 żołnierzy.	 Kłopoty	 i	 tak	 by ich	wytropiły.	Niezależnie	od	wybranej	drogi,	mostowi	musieli	zabijać,	by	pozostać	na wolności.

Zacisnął	 powieki,	 przypominając	 sobie	 jedną	 z	 prób	 ucieczki,	 kiedy	 zapewnił

swoim	 towarzyszom	 niewolnikom	 wolność	 przez	 cały	 tydzień.	 Ukrywali	 się	 w	 dziczy, aż	 w	 końcu	 wytropili	 ich	 myśliwi	 jego	 pana.	 Wtedy	 stracił	 Nalmę.	 To	 nie	 ma	 nic wspólnego	 z	 uratowaniem	 ich	 tu	 i	 teraz,	 powiedział	 sobie	 Kaladin.	 Potrzebuję	 tych kul.

Sigzil	wciąż	opowiadał	o	Emulach.

–	 Dla	 nich	 –	 mówił	 Pieśniarz	 Świata	 –	 osobiste	 uderzenie	 człowieka	 jest prostackie.	 Prowadzą	 wojnę	 odwrotnie	 niż	 wy,	 Alethi.	 Miecz	 nie	 jest	 bronią	 dla przywódcy.	 Halabarda	 jest	 lepsza,	 później	 włócznia,	 a	 najlepszy	 ze	 wszystkich	 łuk	 i strzała.

Kaladin	 wyjął	 kolejną	 garść	 kul	 –	 niebieskich	 odłamków	 –	 z	 kieszeni	 żołnierza.

Przykleiły	 się	 do	 kawałka	 sera	 ze	 świńskiego	 mleka,	 śmierdzącego	 i	 spleśniałego.

Krzywiąc	się,	wydłubał	kule	i	umył	je	w	kałuży.

–	Włócznie,	używane	przez	jasnookich?	–	spytał	Drehy.	–	To	absurdalne.

–	Dlaczego?	–	spytał	Sigzil.	Wydawał	się	urażony.	–	Uważam,	że	zwyczaje	Emulów są	 interesujące.	 W	 niektórych	 krajach	 walka	 w	 ogóle	 jest	 uważana	 za	 nieprzyjemną.

Shinowie	 uważają	 na	 przykład,	 że	 jeśli	 walka	 okazała	 się	 konieczna,	 to	 człowiek	 już przegrał.





Zabijanie





jest





najlepszym





wypadku





prymitywnym





sposobem

rozwiązywania	problemów.

–	Nie	będziesz	jak	Skała	i	nie	odmówisz	walki,	prawda?	–	spytał	Blizna,	posyłając

paskudne	spojrzenie	Rogożercy.

Skała	 prychnął	 i	 odwrócił	 się	 plecami	 do	 niższego	 mężczyzny,	 po	 czym	 ukląkł	 i wepchnął	buty	do	dużego	worka.

–	Nie	–	odparł	Sigzil.	–	Chyba	możemy	się	wszyscy	zgodzić,	że	pozostałe	metody

zawiodły.	 Może	 gdyby	 mój	 mistrz	 wiedział,	 że	 wciąż	 żyję…	 ale	 nie.	 To	 głupota.	 Tak, będę	 walczył.	 A	 jeśli	 muszę,	 to	 włócznia	 wydaje	 mi	 się	 dobrą	 bronią,	 choć	 szczerze wolałbym	znaleźć	się	w	większej	odległości	od	swoich	wrogów.

Kaladin	zmarszczył	czoło.

–	To	znaczy,	z	łukiem?

Sigzil	przytaknął.

–	Mój	lud	uważa	łuk	za	szlachetną	broń.

–	Czy	umiesz	go	używać?

–	 Niestety,	 nie	 –	 odparł	 Sigzil.	 –	 Już	 bym	 o	 tym	 wspomniał,	 gdybym	 posiadł	 taką umiejętność.

Kaladin	wstał,	otworzył	sakiewkę	i	wrzucił	do	środka	kule.

–	Czy	wśród	ciał	były	jakieś	łuki?

Mężczyźni	popatrzyli	po	sobie,	kilku	pokręciło	głowami.	Niech	to	burza,	pomyślał

Kaladin.	W	jego	umyśle	pojawił	się	ślad	pomysłu,	ale	to	go	rozproszyło.

–	Zbierzcie	kilka	z	tych	włóczni	–	powiedział.	–	Odłóżcie	je	na	bok.	Będziemy	ich

potrzebować	do	ćwiczeń.

–	Ale	będziemy	musieli	je	oddać	–	zauważył	Malop.

–	 Nie,	 jeśli	 nie	 wyniesiemy	 ich	 z	 rozpadliny	 –	 wyjaśnił	 Kaladin.	 –	 Za	 każdym razem,	kiedy	będziemy	schodzić	na	dół,	zachowamy	kilka	włóczni	i	schowamy	je	tutaj.

Wkrótce	zbierzemy	dość,	by	z	nimi	ćwiczyć.

–	Jak	je	wydostaniemy,	kiedy	nadejdzie	czas	ucieczki?	–	spytał	Teft,	drapiąc	się	po brodzie.	 –	 Włócznie	 pozostawione	 tutaj	 nie	 pomogą	 chłopakom,	 kiedy	 zacznie	 się prawdziwa	walka.

–	Znajdę	sposób,	żeby	je	wydostać	–	powiedział	Kaladin.

–	Często	powtarzasz	takie	rzeczy	–	zauważył	Blizna.

–	Daj	spokój	–	przerwał	mu	Moash.	–	On	wie,	co	robi.

Kaladin	zamrugał.	Moash	go	bronił?

Blizna	zamrugał.

–	Nie	chciałem,	żeby	to	tak	zabrzmiało,	Kaladinie.	Tylko	pytam.

–	Rozumiem.	To…

Kaladin	 przerwał,	 kiedy	 w	 rozpadlinie	 pojawiła	 się	 Syl	 w	 postaci	 wirującej

wstążki.	Wylądowała	na	występie	w	ścianie	i	przybrała	kobiecą	postać.

–	Znalazłam	kolejną	stertę	trupów.	Głównie	Parshendi.

–	Jakieś	łuki?	–	spytał	Kaladin.

Kilku	 mostowych	 gapiło	 się	 na	 niego,	 aż	 zorientowali	 się,	 że	 wpatruje	 się	 w powietrze.	Wtedy	tylko	pokiwali	głowami.

–	Chyba	tak	–	odpowiedziała	Syl.	–	To	w	tamtą	stronę.	Niedaleko.

Mostowi	już	prawie	skończyli	z	tymi	ciałami.

–	 Zbierajcie	 się	 –	 powiedział	 Kaladin.	 –	 Znalazłem	 nam	 kolejne	 miejsce	 do

oczyszczenia.	 Musimy	 zebrać,	 ile	 się	 da,	 a	 później	 schować	 część	 w	 rozpadlinie,	 z której	nie	zostaną	wyniesione	przez	wodę.

Mostowi	podnieśli	znaleziska,	zarzucili	torby	na	szyje,	każdy	wziął	też	włócznię

albo	 dwie.	 Po	 chwili	 ruszyli	 wilgotnym	 dnem	 rozpadliny.	 Mijali	 pęknięcia	 w

starożytnych	 skałach,	 gdzie	 utknęły	 stare,	 wyszorowane	 przez	 wodę	 kości,	 tworzące sterty	 porośniętych	 mchem	 kości	 udowych,	 piszczeli,	 czaszek	 i	 żeber.	 Nie	 było	 tam czego	szukać.

Po	 jakimś	 kwadransie	 dotarli	 do	 miejsca	 znalezionego	 przez	 Syl.	 Leżały	 tam

sterty	 trupów	 Parshendich,	 a	 gdzieniegdzie	 również	 ciała	 Alethich	 w	 niebieskich mundurach.	 Kaladin	 ukląkł	 obok	 jednego	 z	 ludzi.	 Rozpoznał	 stylizowaną	 parę	 glifów Dalinara	Kholina	wyszytą	na	płaszczu.	Dlaczego	armia	Dalinara	dołączyła	do	Sadeasa w	bitwie?	Co	się	zmieniło?

Kaladin	 gestem	 kazał	 swoim	 ludziom	 oczyszczać	 ciała	 Alethich,	 a	 sam	 podszedł

do	jednego	z	trupów	Parshendich.	Były	świeższe	niż	ludzi	Dalinara.	Ich	ciał	znajdowali mniej	niż	Alethich.	Nie	tylko	ginęło	ich	mniej	w	każdej	bitwie,	ale	też	rzadziej	wpadali do	 rozpadlin.	 Sigzil	 domyślał	 się	 również,	 że	 ich	 ciała	 są	 bardziej	 gęste	 niż	 ludzkie, więc	woda	nie	unosiła	ich	z	taką	łatwością.

Kaladin	 przetoczył	 trupa	 na	 bok,	 co	 wywołało	 niespodziewane	 syczenie	 z	 tyłu gromadki	 mostowych.	 Odwrócił	 się	 i	 zobaczył,	 że	 Shen	 przepycha	 się	 naprzód	 z nietypowym	dla	niego	zdecydowaniem.

Teft	 pośpiesznie	 chwycił	 Shena	 od	 tyłu,	 podduszając	 go.	 Pozostali	 mostowi	 stali wstrząśnięci,	choć	kilku	odruchowo	przyjęło	pozycje.

Shen	 szarpał	 się	 słabo	 w	 uścisku	 Tefta.	 Parshmen	 wyglądał	 inaczej	 niż	 jego martwi	krewniacy	–	z	bliska	różnice	były	o	wiele	bardziej	wyraźne.	Shen,	podobnie	jak większość	 parshmenów,	 był	 niski	 i	 raczej	 pulchny.	 Krzepki,	 silny,	 ale	 nie	 był	 groźny.

Trup	 u	 stóp	 Kaladina	 był	 z	 kolei	 umięśniony	 i	 zbudowany	 jak	 Rogożerca,	 wzrostu

Kaladina,	ale	o	wiele	szerszy	w	barach.	Choć	obaj	mieli	marmurkową	skórę,	Parshendi miał	ten	dziwny,	ciemnoczerwony	pancerz	na	głowie,	piersi,	ramionach	i	nogach.

–	Puść	go	–	powiedział	Kaladin	z	zaciekawieniem.

Teft	spojrzał	na	niego,	po	czym	niechętnie	wypełnił	plecenie.	Potykając	się,	Shen

przebiegł	 po	 nierównym	 gruncie,	 po	 czym	 łagodnie,	 lecz	 stanowczo	 odepchnął

Kaladina	od	ciała.	Następnie	stanął,	jakby	chronił	je	przed	Kaladinem.

–	 To	 coś	 –	 zauważył	 Skała,	 stając	 obok	 Kaladina	 –	 robił	 już	 wcześniej.	 Kiedy braliśmy	go	z	Lopenem	do	pomocy.

–	On	chroni	ciała	Parshendich,	gancho	–	dodał	Lopen.	–	Za	przesunięcie	jednego	z

nich	dźgnąłby	cię	ze	sto	razy.

–	Wszyscy	tacy	są	–	powiedział	z	tyłu	Sigzil.

Kaladin	odwrócił	się	i	uniósł	brew.

–	 Parshmeni	 robotnicy	 –	 wyjaśnił	 Sigzil.	 –	 Pozwala	 się	 im	 troszczyć	 o	 własnych zmarłych,	 to	 jedna	 z	 niewielu	 rzeczy,	 która	 ich	 porusza.	 Złoszczą	 się,	 jeśli	 ktoś	 inny dotyka	ciał.	Owijają	je	w	płótno,	wynoszą	w	dzicz	i	układają	na	kamiennych	płytach.

Kaladin	spoglądał	na	Shena.

Zastanawiam	się…

–	 Zbierzcie	 co	 się	 da	 z	 ciał	 Parshendich	 –	 powiedział	 Kaladin	 swoim	 ludziom.	 – Teft,	 pewnie	 będziesz	 musiał	 przytrzymywać	 Shena	 przez	 cały	 czas.	 Nie	 mogę

pozwolić,	by	próbował	nas	powstrzymać.

Teft	posłał	Kaladinowi	udręczone	spojrzenie	–	nadal	uważał,	że	powinni	ustawić

Shena	 w	 pierwszym	 szeregu	 i	 pozwolić	 mu	 umrzeć.	 Ale	 wypełnił	 polecenie,

odprowadził	Shena	i	z	pomocą	Moasha	go	przytrzymywał.

–	A	wy	–	dodał	Kaladin	–	traktujcie	zmarłych	z	szacunkiem.

–	To	Parshendi!	–	sprzeciwił	się	Leyten.

–	 Wiem	 –	 przyznał	 Kaladin.	 –	 Ale	 to	 niepokoi	 Shena.	 Jest	 jednym	 z	 nas,	 więc	 nie denerwujmy	go	za	bardzo.

Parshmen	 niechętnie	 opuścił	 ręce	 i	 dał	 się	 odciągnąć	 Teftowi	 i	 Moashowi.

Wydawał	się	zrezygnowany.	Parshmeni	wolno	myśleli.	Ile	rozumiał	Shen?

–	Chciałeś	chyba	znaleźć	łuk?	–	spytał	Sigzil,	ukląkł	i	wyciągnął	krótki	łuk	spod

ciała	jednego	z	Parshendich.	–	Nie	ma	cięciwy.

–	 W	 sakiewce	 tego	 tutaj	 jest	 zapasowa	 –	 powiedział	 Mapa,	 wyciągając	 coś	 z sakiewki	innego	trupa.	–	Może	wciąż	się	nadaje.

Kaladin	przyjął	broń	i	cięciwę.

–	Ktoś	wie,	jak	ich	używać?

Mostowi	 popatrzyli	 po	 sobie.	 Łuki	 nie	 nadawały	 się	 do	 polowań	 na	 większość	 z opancerzonych	 zwierząt,	 do	 tego	 lepsze	 były	 proce.	 Łuk	 służył	 właściwie	 do	 jednego celu	–	zabijania	innych	ludzi.	Kaladin	popatrzył	na	Tefta,	który	potrząsnął	głową.	Nie wyszkolono	go	w	strzelaniu	z	łuku,	Kaladina	też	nie.

–	 To	 proste	 –	 powiedział	 Skała,	 przetaczając	 trupa	 Parshendiego	 –	 zakładasz strzałę	na	cięciwę.	Celujesz	z	dala	od	siebie.	Naciągasz	bardzo	mocno.	Puszczasz.

–	Wątpię,	by	to	było	tak	proste	–	stwierdził	Kaladin.

–	 Ledwie	 masz	 czas	 wyszkolić	 tych	 chłopców	 w	 walce	 włócznią,	 Kaladinie	 –

zauważył	 Teft.	 –	 Chcesz	 nauczyć	 część	 z	 nich	 również	 strzelać	 z	 łuku?	 I	 to	 nie	 mając nauczyciela,	który	sam	umiałby	się	nim	posługiwać?

Kaladin	 nie	 odpowiedział.	 Schował	 łuk	 i	 cięciwę	 do	 torby,	 dodał	 kilka	 strzał	 i zaczął	 pomagać	 pozostałym.	 Godzinę	 później	 maszerowali	 rozpadlinami	 w	 stronę drabiny,	 ich	 pochodnie	 migotały,	 nadchodził	 zmierzch.	 Im	 ciemniej	 się	 robiło,	 tym bardziej	nieprzyjemne	stawały	się	rozpadliny.	Cienie	pogłębiały	się,	a	odległe	dźwięki –	 cieknąca	 woda,	 spadające	 kamienie,	 wyjący	 wiatr	 –	 wydawały	 się	 złowrogie.	 Gdy Kaladin	 wyszedł	 za	 róg,	 gromadka	 wielonogich	 kremlików	 pobiegła	 wzdłuż	 ściany	 i zniknęła	w	pęknięciu.

Rozmowy	były	przyciszone,	a	Kaladin	nie	brał	w	nich	udziału.	Od	czasu	do	czasu

oglądał	 się	 przez	 ramię	 w	 stronę	 Shena.	 Milczący	 parshmen	 szedł	 ze	 spuszczoną głową.	Obrabowanie	trupów	Parshendich	głęboko	go	poruszyło.

Mogę	 to	 wykorzystać,	 pomyślał	 Kaladin.	 Ale	 czy	 się	 odważę?	 To	 by	 było	 ryzyko.

Wielkie.	Już	raz	został	skazany	za	naruszenie	równowagi	bitwy.

Najpierw	 kule,	 pomyślał.	 Wydostanie	 kul	 oznaczałoby,	 że	 być	 może	 udałoby	 mu się	wydobyć	również	inne	przedmioty.	W	końcu	zobaczył	cień	nad	głową,	przecinający rozpadlinę.	Dotarli	do	pierwszego	ze	stałych	mostów.	Kaladin	przeszedł	z	pozostałymi kawałek	 dalej,	 aż	 dotarli	 do	 miejsca,	 gdzie	 dno	 rozpadliny	 było	 bliżej	 szczytu płaskowyżu.

Zatrzymał	się	tam.	Mostowi	zgromadzili	się	wokół	niego.

–	 Sigzilu	 –	 powiedział	 Kaladin	 –	 wiesz	 coś	 o	 łukach.	 Jak	 myślisz,	 jak	 trudno byłoby	trafić	w	ten	most	strzałą?

–	Kilka	razy	trzymałem	łuk	w	rękach,	Kaladinie,	ale	nie	uznałbym	się	za	eksperta.

Wydaje	mi	się,	że	to	nie	powinno	być	zbyt	trudne.	Odległość	wynosi…	ile?	Pięćdziesiąt stóp?

–	Ale	jaki	w	tym	sens?	–	spytał	Moash.

Kaladin	wyciągnął	sakiewkę	pełną	kul,	po	czym	uniósł	brew.

–	Przywiążemy	sakiewkę	do	strzały	i	wystrzelimy	ją	tak,	by	wbiła	się	w	spodnią

część	mostu.	Później,	kiedy	będziemy	biec	z	mostem,	Lopen	i	Dabbid	zostaną	trochę	z

tyłu,	 by	 się	 napić	 w	 pobliżu	 tego	 mostu.	 Sięgną	 na	 dół	 i	 wyciągną	 strzałę.	 My	 mamy kule.

Teft	zagwizdał.

–	Sprytne.

–	 Moglibyśmy	 zachować	 wszystkie	 kule	 –	 powiedział	 z	 przejęciem	 Moash.	 –

Nawet	tę…

–	Nie	–	przerwał	mu	stanowczo	Kaladin.	–	Mniejsze	i	tak	będą	dość	niebezpieczne,

ludzie	mogą	się	zacząć	zastanawiać,	skąd	mostowi	mają	tyle	pieniędzy.

Będzie	musiał	zacząć	kupować	materiały	od	różnych	aptekarzy,	żeby	ukryć	nagły

dopływ	gotówki.

Moash	wydawał	się	przygnębiony,	w	przeciwieństwie	do	pozostałych	mostowych.

–	 To	 kto	 chce	 spróbować?	 –	 spytał	 Kaladin.	 –	 Może	 najpierw	 wystrzelimy	 parę strzał	dla	ćwiczeń,	a	później	spróbujemy	z	sakiewką.	Sigzil?

–	Nie	wiem,	czy	chcę	wziąć	to	na	siebie	–	powiedział	Azir.	–	Może	ty	powinieneś

spróbować,	Teft?

Teft	podrapał	się	po	brodzie.

–	Pewnie	tak.	Jak	trudne	to	może	być?

–	Jak	trudne?	–	spytał	nagle	Skała.

Kaladin	 spojrzał	 w	 bok.	 Skała	 stał	 z	 tyłu	 grupy,	 ale	 jego	 wzrost	 sprawiał,	 że	 nie dało	się	go	nie	zauważyć.	Założył	ręce	na	piersi.

–	Jak	trudne,	Teft?	–	mówił	dalej	Skała.	–	Pięćdziesiąt	stóp	to	niedaleko,	ale	to	nie jest	 łatwy	 strzał.	 I	 to	 jeszcze	 z	 sakiewką	 ciężką	 od	 kul?	 Ha!	 Musisz	 do	 tego	 trafić blisko	 boku	 mostu,	 żeby	 Lopen	 mógł	 sięgnąć.	 Jeśli	 nie	 trafisz,	 możemy	 stracić wszystkie	kule.	A	co,	jeśli	zwiadowcy	w	pobliżu	mostów	zobaczą	strzałę	wypadającą	z rozpadliny?	Uznają	to	za	podejrzane,	co?

Kaladin	 popatrzył	 na	 Rogożercę.	 „To	 proste”,	 mówił	 tamten.	 „Celujesz	 z	 dala	 od siebie…	puszczasz…”.

–	 Cóż	 –	 powiedział	 Kaladin,	 obserwując	 Skałę	 kątem	 oka.	 –	 Chyba	 będziemy

musieli	zaryzykować.	Bez	tych	kul	ranni	umrą.

–	Możemy	zaczekać	do	kolejnej	wyprawy	–	zaproponował	Teft.	–	Przywiążemy	linę

do	mostu	i	rzucimy	ją,	a	następnym	razem	przywiążemy	do	niej	sakiewkę…

–	Pięćdziesiąt	stóp	liny?	–	spytał	Kaladin	głosem	bez	wyrazu.	–	Gdybyśmy	kupili

coś	takiego,	to	by	dopiero	zwróciło	uwagę.

–	 E	 tam,	 gancho	 –	 powiedział	 Lopen.	 –	 Mój	 krewniak	 pracuje	 w	 miejscu,	 gdzie sprzedają	liny.	Gdybym	miał	pieniądze,	bez	problemu	mógłbym	ją	dla	ciebie	kupić.

–	 Być	 może	 –	 zgodził	 się	 Kaladin.	 –	 Ale	 i	 tak	 musiałbyś	 ją	 ukryć	 w	 nosidle,	 a później	 zawiesić	 na	 moście	 tak,	 żeby	 nikt	 nie	 zauważył.	 I	 zostawić	 tam	 na	 kilka	 dni?

Ktoś	zwróci	na	nią	uwagę.

Pozostali	pokiwali	głowami.	Kaladin	z	westchnieniem	wyjął	łuk	i	strzały.

–	Będziemy	musieli	zaryzykować.	Teft,	może	byś	tak…

–	Ech,	na	ducha	Kali’kalin	–	mruknął	Skała.	–	Dajcie	mi	łuk.

Przepchnął	się	między	mostowymi	i	odebrał	łuk	Kaladinowi,	który	z	trudem	ukrył

uśmiech.

Skała	spojrzał	w	górę	i	w	gasnącym	blasku	ocenił	odległość.	Naciągnął	cięciwę	i

wyciągnął	rękę.	Kaladin	podał	mu	strzałę.	Rogożerca	opuścił	łuk	i	wystrzelił.	Strzała poleciała	szybko	i	odbiła	się	od	ściany	rozpadliny.

Skała	pokiwał	głową,	po	czym	wskazał	na	sakiewkę	Kaladina.

–	 Weźmiemy	 tylko	 pięć	 kul	 –	 powiedział.	 –	 Więcej	 to	 za	 dużo.	 Szaleństwo

próbować	nawet	z	pięcioma.	Chorzy	od	powietrza	ludzie	z	nizin.

Kaladin	uśmiechnął	się	i	wyliczył	pięć	szafirowych	marek	–	w	sumie	około	dwóch

i	pół	miesiąca	żołdu	mostowego	–	i	umieścił	je	w	zapasowej	sakiewce.	Podał	ją	Skale,

który	wyciągnął	nóż	i	wyciął	zagłębienie	w	drzewcu	strzały	tuż	przy	grocie.

Blizna	zaplótł	ręce	na	piersi	i	oparł	się	o	omszałą	skałę.

–	Wiecie,	że	to	kradzież?

–	Owszem	–	powiedział	Kaladin,	przyglądając	się	Skale.	–	I	wcale	nie	czuję	się	źle

z	tego	powodu.	A	ty?

–	 Wcale	 –	 odparł	 Blizna	 z	 szerokim	 uśmiechem.	 –	 Doszedłem	 do	 wniosku,	 że	 jak ktoś	 próbuje	 cię	 zabić,	 to	 wszelką	 lojalność	 można	 zrzucić	 na	 burzę.	 Ale	 jakby	 ktoś doniósł	Gazowi…

Pozostali	 mostowi	 nagle	 zaczęli	 się	 denerwować	 i	 więcej	 niż	 jeden	 posłał

ukradkowe	 spojrzenie	 Shenowi,	 choć	 Kaladin	 widział,	 że	 Blizna	 nie	 myśli	 o

parshmenie.	Gdyby	jeden	z	mostowych	zdradził	pozostałych,	mógłby	dostać	nagrodę.

–	 Może	 powinniśmy	 wystawić	 straż	 –	 powiedział	 Drehy.	 –	 Wiecie,	 żeby	 się

upewnić,	że	nikt	się	nie	wyślizgnie,	żeby	donieść	Gazowi.

–	 Niczego	 takiego	 nie	 zrobimy	 –	 warknął	 Kaladin.	 –	 Co	 mielibyśmy	 zrobić?

Zamknąć	 się	 w	 koszarach,	 traktując	 siebie	 nawzajem	 z	 taką	 podejrzliwością,	 że	 nic byśmy	 nie	 zrobili?	 –	 Potrząsnął	 głową.	 –	 Nie.	 To	 tylko	 kolejne	 niebezpieczeństwo.

Prawdziwe,	 ale	 nie	 możemy	 marnować	 energii,	 szpiegując	 się	 nawzajem.

Kontynuujemy.

Blizna	nie	wydawał	się	przekonany.

–	 Jesteśmy	 mostem	 numer	 cztery	 –	 powiedział	 stanowczo	 Kaladin.	 –	 Razem

stawiamy	 czoło	 śmierci.	 Musimy	 sobie	 ufać.	 Nie	 możecie	 biec	 w	 stronę	 bitwy, zastanawiając	się,	czy	jeden	z	towarzyszy	nie	przejdzie	nagle	na	stronę	przeciwnika.	– Patrzył	im	po	kolei	w	oczy.	–	Ufam	wam.	Wszystkim.	Przeżyjemy	to	i	zrobimy	to	razem.

Kilku	 mostowych	 pokiwało	 głowami,	 Blizna	 wydawał	 się	 uspokojony.	 Skała

skończył	nacinać	strzałę	i	mocno	przywiązał	sakiewkę	do	drzewca.

Syl	wciąż	siedziała	na	ramieniu	Kaladina.

–	Chcesz,	żebym	obserwowała	pozostałych?	Upewniła	się,	że	nikt	nie	zrobi	tego,

czego	obawia	się	Blizna?

Kaladin	zawahał	się,	po	czym	pokiwał	głową.	Lepiej	być	bezpiecznym.	Nie	chciał

po	prostu,	by	jego	ludzie	musieli	myśleć	w	taki	sposób.

Skała	uniósł	strzałę,	oceniając	jej	ciężar.

–	Prawie	niemożliwy	strzał	–	poskarżył	się.

Gładkim	 ruchem	 uniósł	 strzałę	 i	 naciągnął	 cięciwę,	 stojąc	 bezpośrednio	 pod

mostem.	Nieduża	sakiewka	wisiała	na	drzewcu.	Mostowi	wstrzymali	oddech.

Skała	 wypuścił.	 Strzała	 poleciała	 wzdłuż	 ściany	 rozpadliny,	 niemal	 zbyt	 szybka, by	śledzić	ją	wzrokiem.	Rozległ	się	cichy	trzask,	gdy	strzała	zetknęła	się	z	drewnem	i Kaladin	wstrzymał	oddech,	ale	strzała	nie	uwolniła	się.	Wisiała	tam,	z	cennymi	kulami przywiązanymi	 do	 drzewca,	 w	 dokładnie	 takim	 punkcie	 mostu,	 że	 dało	 się	 po	 nią sięgnąć.

Kaladin	poklepał	Skałę	po	ramieniu,	a	inni	mostowi	wznieśli	okrzyki.

Skała	popatrzył	na	Kaladina.

–	Nie	będę	używał	łuku	do	walki.	Musisz	to	wiedzieć.

–	Obiecuję	–	odparł	Kaladin.	–	Wziąłbym	cię,	gdybyś	się	zgodził,	ale	nie	będę	cię

zmuszał.

–	 Nie	 będę	 walczył	 –	 powtórzył	 Rogożerca.	 –	 To	 nie	 moje	 miejsce.	 –	 Posłał

spojrzenie	 w	 stronę	 kul	 i	 uśmiechnął	 się	 lekko.	 –	 Ale	 strzelanie	 do	 mostu	 jest	 w porządku.

–	Jak	się	nauczyłeś?	–	spytał	Kaladin.

–	Tajemnica	–	odpowiedział	stanowczo	Skała.	–	Weź	łuk.	Nie	męcz	mnie	dłużej.

–	Dobrze.	–	Kaladin	przyjął	łuk.	–	Ale	nie	wiem,	czy	mogę	obiecać,	że	nie	będę	cię

męczyć.	W	przyszłości	mogę	potrzebować	jeszcze	paru	strzałów.	–	Spojrzał	na	Lopena.

–	Naprawdę	sądzisz,	że	możesz	mi	kupić	linę,	nie	zwracając	niczyjej	uwagi?

Lopen	opierał	się	o	ścianę.

–	Krewniak	nigdy	mnie	nie	zawiódł.

–	A	tak	w	ogóle,	to	ilu	ty	masz	tych	krewniaków?	–	spytał	Bezuchy	Jaks.

–	Człowiek	nie	może	mieć	zbyt	wielu	krewniaków	–	odparł	Lopen.

–	Cóż,	potrzebna	nam	ta	lina	–	powiedział	Kaladin,	gdyż	w	jego	głowie	pojawił	się

zaczątek	planu.	–	Zrób	to,	Lopenie.	Rozmienię	te	kule	na	górze,	żeby	za	nią	zapłacić.



„Światło	 staje	 się	 tak	 odległe.	 Burza	 się	 nie	 kończy.	 Jestem	 połamany,	 a	 wszyscy wokół	mnie	zginęli.	Płaczę	nad	końcem	wszystkiego.	On	zwyciężył.	Och,	pobił	nas”.

Datowane	 Palahakev	 roku	 1173,	 16	 sekund	 przed	 śmiercią.	 Badany:	 thayleński

marynarz.

Dalinar	 walczył,	 w	 jego	 wnętrzu	 pulsował	 Dreszcz,	 kiedy	 z	 grzbietu	 Galanta

zadawał	 ciosy	 swoim	 Ostrzem.	 Wszędzie	 wokół	 Parshendi	 padali	 z	 wypalonymi

oczami.

Atakowali	go	parami,	każda	próbowała	go	uderzyć	z	innej	strony,	zaprzątając	jego

uwagę	 i	 –	 jak	 liczyli	 –	 dezorientując.	 Gdyby	 jednej	 z	 takich	 par	 udało	 się	 rzucić	 na niego,	 kiedy	 był	 rozproszony,	 mogliby	 zepchnąć	 go	 z	 wierzchowca.	 Te	 topory	 i maczugi,	 gdyby	 zadać	 nimi	 kilka	 kolejnych	 ciosów,	 mogły	 roztrzaskać	 jego	 Pancerz.

Taktyka	była	bardzo	kosztowna,	wokół	Dalinara	leżały	liczne	trupy.	Jednakże	w	walce

przeciwko	Odpryskowemu	każda	taktyka	dużo	kosztowała.

Dalinar	 się	 nie	 zatrzymywał,	 zadawał	 swoim	 Ostrzem	 szerokie	 ciosy.	 Znajdował

się	 nieco	 przed	 swoimi	 ludźmi	 –	 Odpryskowy	 potrzebował	 przestrzeni	 do	 walki,	 ze względu	 na	 długość	 Ostrza	 zranienie	 własnych	 sojuszników	 było	 realnym niebezpieczeństwem.	 Straż	 honorowa	 zbliżyłaby	 się	 jedynie,	 gdyby	 został	 zrzucony	 z siodła	lub	znalazł	się	w	tarapatach.

Dreszcz	 go	 ekscytował,	 dodawał	 mu	 sił.	 Nie	 doświadczył	 ponownie	 słabości,

tamtych	 mdłości,	 które	 czuł	 na	 polu	 bitwy	 przed	 tygodniami.	 Może	 nie	 miał	 się	 czym przejmować.

Obrócił	Galanta,	by	stawić	czoło	dwóm	parom	Parshendich,	które	atakowały	go	od

tyłu,	 podśpiewując	 cicho.	 Ścisnął	 wierzchowca	 kolanami	 i	 zadał	 mistrzowski	 cios	 z boku,	przecinając	szyje	dwóch	Parshendich	i	ramię	trzeciego.	Oczy	pierwszych	dwóch spłonęły	 i	 upadli.	 Trzeci	 wypuścił	 broń	 z	 ręki,	 która	 nagle	 stała	 się	 bezwładna,	 gdy wszystkie	nerwy	zostały	przerwane.

Czwarty	 członek	 tego	 oddziału	 cofnął	 się,	 piorunując	 Dalinara	 wzrokiem.	 To	 był

jeden	z	tych	Parshendich,	którzy	nie	nosili	brody,	a	w	jego	twarzy	było	coś	dziwnego.

Nieco	inny	kształt	policzków…

Czy	to	kobieta?	–	pomyślał	w	zadziwieniu	Dalinar.	Niemożliwe.	A	jednak?

Z	 tyłu	 jego	 żołnierze	 zaczęli	 wiwatować,	 kiedy	 duża	 grupa	 Parshendich

rozproszyła	 się,	 by	 się	 przegrupować.	 Dalinar	 opuścił	 Ostrze,	 metal	 błyszczał,	 a	 w powietrzu	dookoła	pojawiły	się	chwałospreny.	To	był	kolejny	powód,	dlaczego	trzymał

się	 przed	 swoimi	 ludźmi.	 Odpryskowy	 nie	 był	 jedynie	 siłą	 zniszczenia,	 ale	 również poprawiał	 morale	 i	 stanowił	 inspirację.	 Żołnierze	 walczyli	 z	 większą	 energią,	 gdy widzieli,	jak	ich	oświecony	powala	kolejnych	wrogów.	Odpryskowi	zmieniali	przebieg bitew.

Ponieważ	szyk	Parshendich	został	przełamany,	Dalinar	zeskoczył	z	Galanta	i	opadł

na	 skałę.	 Wszędzie	 wokół	 niego	 leżały	 ciała	 bez	 śladów	 krwi,	 choć	 kiedy	 dotarł	 do miejsca,	 w	 którym	 walczyli	 jego	 ludzie,	 widział	 czerwono-pomarańczowe	 plamy.	 Po ziemi	 krążyły	 kremliki,	 chłepcąc	 płyn,	 a	 między	 nimi	 kłębiły	 się	 bólospreny.	 Ranni Parshendi	 wpatrywali	 się	 w	 niebo,	 ich	 twarze	 były	 maskami	 bólu,	 i	 nucili	 cichą, niepokojącą	melodię.	Czasami	jedynie	szeptali.	Nigdy	nie	krzyczeli,	gdy	umierali.

Dalinar	poczuł,	jak	Dreszcz	się	cofa,	gdy	dołączył	do	straży	honorowej.

–	 Za	 bardzo	 zbliżyli	 się	 do	 Galanta	 –	 powiedział	 Dalinar	 Telebowi,	 podając	 mu wodze.	 Sierść	 potężnego	 ryshadyjskiego	 pokrywała	 piana.	 –	 Nie	 chcę	 ryzykować.

Niech	ktoś	go	odprowadzi	na	tyły.

Teleb	pokiwał	głową	i	gestem	wezwał	jednego	z	żołnierzy.	Dalinar	uniósł	Ostrze

Odprysku,	 rozglądając	 się	 po	 polu	 bitwy.	 Parshendi	 przegrupowywali	 się.	 Jak	 zawsze ich	strategia	opierała	się	na	dwuosobowych	drużynach.	Każda	para	miała	inną	broń	i często	 jeden	 był	 starannie	 ogolony,	 drugi	 zaś	 miał	 brodę	 przetykaną	 klejnotami.

Uczone	sugerowały,	że	to	jakaś	prymitywna	odmiana	układu	mistrz-uczeń.

Dalinar	 przyjrzał	 się	 tym	 starannie	 ogolonym,	 szukając	 śladów	 zarostu.	 Nie

widział	 go,	 a	 więcej	 niż	 kilku	 miało	 nieco	 kobiece	 rysy	 twarzy.	 Czy	 ci	 pozbawieni brody	to	mogły	być	kobiety?	Nie	widział	zbyt	wyraźnie	zarysowanych	piersi,	budową sylwetki	również	przypominały	mężczyzn,	ale	ten	dziwny	pancerz	Parshendich	mógł	to ukrywać.	Pozbawieni	bród	rzeczywiście	wydawali	się	niżsi	na	kilka	palców,	a	kształt

twarzy…	 kiedy	 się	 im	 przyjrzał,	 wydawało	 się	 to	 możliwe.	 Czy	 te	 pary	 to	 byli małżonkowie	 walczący	 razem?	 Uznał	 tę	 myśl	 za	 dziwnie	 fascynującą.	 Czyżby	 mimo sześciu	 lat	 wojny	 nikomu	 nie	 chciało	 się	 poświęcić	 czasu	 na	 sprawdzenie	 płci przeciwników?

Tak.	 Sporne	 płaskowyże	 znajdowały	 się	 na	 tyle	 daleko,	 że	 nikt	 nie	 zabierał	 ze sobą	trupów	Parshendich	–	wysyłali	jedynie	ludzi,	by	wyciągnęli	klejnoty	z	bród	albo zebrali	 broń.	 Od	 śmierci	 Gavilara	 niewiele	 wysiłku	 włożono	 w	 badania	 nad Parshendimi.	 Wszyscy	 pragnęli	 ich	 śmierci,	 a	 jeśli	 Alethi	 byli	 w	 czymś	 dobrzy,	 to właśnie	w	zabijaniu.

A	 ty	 masz	 ich	 w	 tej	 chwili	 zabijać,	 powiedział	 sobie	 Dalinar,	 nie	 analizować	 ich kulturę.	Uznał	jednak,	że	każe	swoim	żołnierzom	zebrać	kilka	trupów	dla	uczonych.

Ruszył	w	stronę	innej	części	pola	bitwy,	unosząc	w	obu	rękach	Ostrze	Odprysku,

starał	 się	 przy	 tym	 nie	 wyprzedzać	 zbytnio	 swojego	 oddziału.	 Na	 południe	 widział

sztandar	 Adolina,	 który	 prowadził	 żołnierzy	 przeciwko	 tamtejszym	 Parshendim.

Chłopak	wydawał	się	ostatnio	dziwnie	milczący.	Fakt,	że	pomylił	się	w	odniesieniu	do

Sadeasa,	najwyraźniej	skłonił	go	do	zastanowienia.

Na	 zachodzie	 sztandar	 Sadeasa	 łopotał	 dumnie	 na	 wietrze.	 Jego	 oddziały powstrzymywały	 Parshendich	 przed	 dotarciem	 do	 poczwarki.	 Jak	 poprzednim	 razem, dotarł	jako	pierwszy	i	starł	się	z	nimi,	po	czym	zaczekał	na	oddział	Dalinara.	Dalinar rozważył	 wycięcie	 serca	 klejnotu,	 by	 Alethi	 mogli	 się	 wycofać,	 ale	 dlaczego	 mieliby tak	 szybko	 zakończyć	 bitwę?	 Obaj	 z	 Sadeasem	 czuli,	 że	 prawdziwym	 sensem	 ich sojuszu	było	zmiażdżenie	jak	największej	liczby	Parshendich.

Im	więcej	ich	zabijali,	tym	szybciej	skończy	się	wojna.	I	jak	na	razie	plan	Dalinara

działał.	 Dwie	 armie	 dobrze	 się	 uzupełniały.	 Dalinar	 atakował	 zbyt	 powoli,	 co pozwalało	 Parshendim	 na	 zajęcie	 dogodnej	 pozycji.	 Sadeas	 był	 szybki	 –	 szczególnie teraz,	 kiedy	 mógł	 pozostawić	 żołnierzy	 z	 tyłu	 i	 skupić	 się	 na	 prędkości	 –	 i	 z przerażającą	 skutecznością	 umieszczał	 swoich	 ludzi	 na	 płaskowyżach,	 ale	 jego żołnierze	 nie	 byli	 tak	 dobrze	 wyszkoleni	 jak	 oddziały	 Dalinara.	 Dlatego,	 jeśli	 Sadeas docierał	jako	pierwszy	i	utrzymywał	się	na	tyle	długo,	by	Kholinowi	udało	się	przybyć na	 miejsce,	 doskonałe	 wyszkolenie	 jego	 ludzi	 –	 nie	 wspominając	 o	 Ostrzach	 – sprawiało,	że	uderzali	jak	młot	w	Parshendich,	miażdżąc	ich	o	kowadło	Sadeasa.

Mimo	wszystko	to	nie	było	łatwe.	Parshendi	walczyli	jak	przepastne	bestie.

Dalinar	 uderzył	 w	 nich,	 zadając	 ciosy	 swoim	 ostrzem	 i	 zabijając	 Parshendich	 po obu	 stronach.	 Mimo	 niechęci	 nie	 mógł	 nie	 czuć	 do	 nich	 szacunku.	 Niewielu	 ludzi ważyło	 się	 zaatakować	 bezpośrednio	 Odpryskowego	 –	 chyba	 że	 mieli	 za	 plecami	 cały ciężar	swojej	armii,	popychający	ich	naprzód	niemal	wbrew	własnej	woli.

Ci	 Parshendi	 atakowali	 odważnie.	 Dalinar	 obrócił	 się,	 wymachując	 bronią,

wypełnił	 go	 Dreszcz.	 Walcząc	 zwyczajnym	 mieczem,	 wojownik	 skupiał	 się	 na

panowaniu	 nad	 ciosami,	 uderzał	 i	 spodziewał	 się	 szarpnięcia.	 Starał	 się	 zadawać szybkie	 ciosy	 z	 małym	 zamachem.	 Ostrze	 Odprysku	 było	 inne.	 Ogromne,	 lecz zadziwiająco	 lekkie.	 Nie	 było	 szarpnięć,	 uderzenie	 w	 ciało	 przypominało	 niemal przecinanie	 powietrza.	 Cała	 sztuka	 polegała	 na	 tym,	 by	 panować	 nad	 pędem	 i	 nie zatrzymywać	broni.

Czterej	 Parshendi	 rzucili	 się	 na	 niego	 –	 wiedzieli,	 że	 najlepszym	 sposobem	 na pokonanie	 go	 było	 maksymalne	 zbliżenie	 się.	 Gdyby	 znaleźli	 się	 zbyt	 blisko,	 długość rękojeści	 Ostrza	 i	 natura	 jego	 zbroi	 utrudniłyby	 mu	 walkę.	 Dalinar	 zawirował	 z Ostrzem	 na	 wysokości	 pasa.	 O	 śmierci	 Parshendich	 świadczył	 jedynie	 niewielki	 opór, gdy	 klinga	 przecinała	 ich	 piersi.	 Wyeliminował	 wszystkich	 czterech	 i	 poczuł

satysfakcję.

Po	której	natychmiast	nastąpiły	mdłości.

Potępienie!	 –	 pomyślał.	 Nie	 znowu!	 Odwrócił	 się	 w	 stronę	 kolejnej	 grupki

Parshendich,	gdy	oczy	zabitych	zaczęły	dymić.

Rzucił	 się	 do	 ataku,	 unosząc	 Ostrze	 nad	 głowę	 i	 opuszczając	 je	 równolegle	 do ziemi.	Zginęło	sześciu	Parshendich.	Poczuł	ukłucie	żalu	połączone	z	niezadowoleniem z	 Dreszczu.	 Z	 pewnością	 ci	 Parshendi	 –	 ci	 żołnierze	 –	 zasługiwali	 na	 szacunek,	 nie radość,	kiedy	ich	zabijał.

Pamiętał	 czasy,	 kiedy	 Dreszcz	 był	 najsilniejszy.	 Podporządkowywanie	 sobie

książąt	 z	 Gavilarem	 w	 latach	 młodości,	 odepchnięcie	 Vedeńczyków	 i	 Herdazów,

zniszczenie	 Akak	 Reshich.	 Raz	 pragnienie	 walki	 niemal	 skłoniło	 go	 do	 zaatakowania samego	 Gavilara.	 Dalinar	 pamiętał	 zazdrość	 tego	 dnia	 przed	 około	 dziesięciu	 laty, kiedy	żądza	zaatakowania	Gavilara	–	jedynego	godnego	przeciwnika,	którego	widział, mężczyzny,	który	zdobył	rękę	Navani	–	niemal	go	pochłonęła.

Straż	 honorowa	 wiwatowała,	 gdy	 jego	 przeciwnicy	 zginęli.	 Czuł	 się	 pusty,	 ale pochwycił	 Dreszcz	 i	 zapanował	 nad	 uczuciami.	 Pozwolił,	 by	 Dreszcz	 w	 nim	 pulsował.

Na	 szczęście,	 mdłości	 zniknęły,	 i	 bardzo	 dobrze,	 gdyż	 kolejna	 grupka	 Parshendich zaatakowała	 go	 z	 boku.	 Obrócił	 się	 zgodnie	 z	 Postawą	 Wiatru,	 przesuwając	 stopy, opuszczając	ramię	i	popychając	Ostrze	całym	swoim	ciężarem.

Dopadł	 trzech,	 ale	 czwarty	 i	 ostatni	 Parshendi	 przepchnął	 się	 obok	 rannych

towarzyszy	 i	 znalazł	 się	 zbyt	 blisko	 Dalinara.	 Zamachnął	 się	 młotem.	 Jego	 oczy wypełniały	 gniew	 i	 determinacja,	 choć	 nie	 wrzeszczał	 ani	 nie	 ryczał.	 Po	 prostu	 dalej śpiewał.

Młot	uderzył	w	hełm	Dalinara.	Odepchnął	jego	głowę	na	bok,	ale	Pancerz	przyjął

większość	ciosu,	pojawiły	się	na	nim	drobne	pęknięcia.	Dalinar	widział	kątem	oka	ich

słaby	blask,	gdy	emanowały	Burzowym	Światłem.

Parshendi	 był	 za	 blisko.	 Dalinar	 upuścił	 Ostrze.	 Broń	 rozpłynęła	 się	 we	 mgle	 w chwili,	kiedy	Kholin	uniósł	pancerną	pięść	i	zablokował	kolejny	cios	młota.	Następnie uniósł	drugą	rękę	i	wbił	pięść	w	ramię	Parshendiego.	Cios	rzucił	go	na	ziemię.	Pieśń ucichła.	 Zaciskając	 zęby,	 Dalinar	 podszedł	 i	 kopnął	 mężczyznę	 w	 pierś,	 wyrzucając ciało	 na	 dobre	 dwadzieścia	 stóp	 w	 powietrze.	 Nauczył	 się	 uważać	 na	 Parshendich, którzy	nie	byli	całkowicie	unieruchomieni.

Opuścił	ręce	i	zaczął	znów	przyzywać	Ostrze	Odprysku.	Czuł	się	silny,	powróciła

do	niego	żądza	walki.	Nie	powinienem	czuć	się	źle,	że	zabijam	Parshendich,	pomyślał.

Postępuję	właściwie.

Zatrzymał	 się,	 kiedy	 coś	 zobaczył.	 Co	 tam	 było	 na	 sąsiednim	 płaskowyżu?

Wyglądało	jak…

Jak	druga	armia	Parshendich.

Kilka	 grup	 jego	 zwiadowców	 biegło	 w	 stronę	 głównych	 sił,	 ale	 Dalinar	 już	 mógł

się	domyślić,	jakie	niosą	wieści.

–	 Ojcze	 Burz!	 –	 krzyknął,	 wskazując	 swoim	 Ostrzem.	 –	 Przekażcie	 ostrzeżenie!

Nadchodzi	druga	armia!

Kilku	 żołnierzy	 rozbiegło	 się,	 by	 wypełnić	 jego	 polecenie.	 Powinniśmy	 się	 tego spodziewać,	 pomyślał	 Dalinar.	 Zaczęliśmy	 przyprowadzać	 dwie	 armie	 na	 płaskowyż, więc	oni	postąpili	tak	samo.

To	 by	 sugerowało,	 że	 wcześniej	 się	 ograniczali.	 Czy	 postępowali	 tak,	 bo

uświadamiali	sobie,	że	na	polu	bitwy	jest	mało	pola	do	manewru?	A	może	ze	względu

na	 szybkość?	 To	 nie	 miało	 sensu	 –	 Alethi	 musieli	 martwić	 się	 mostami,	 tymi	 wąskimi gardłami,	które	spowalniały	ich	tym	bardziej,	im	więcej	żołnierzy	przyprowadzali.	Ale Parshendi	 przeskakiwali	 nad	 rozpadlinami.	 Dlaczego	 więc	 nie	 posłać	 wszystkich żołnierzy?

Niech	to	przekleństwo,	pomyślał	z	frustracją.	Tak	mało	wiemy	na	ich	temat!

Wbił	Ostrze	Odprysku	w	kamień,	umieścił	je	tam	celowo,	by	nie	zniknęło.	Zaczął

wydawać	rozkazy.	Straż	honorowa	otoczyła	go,	do	środka	wprowadzono	zwiadowców	i

rozesłano	 gońców.	 Na	 chwilę	 stał	 się	 bardziej	 generałem	 niż	 wojownikiem	 z

pierwszych	szeregów.

Zmiana	ich	strategii	na	polu	bitwy	musiała	trwać.	Armia	była	czasem	jak	potężny

chull,	który	wolno	człapał	i	reagował.	Nim	jego	rozkazy	zostały	wykonane,	nowe	siły

Parshendich	 zaczęły	 wkraczać	 od	 północy.	 Tam	 walczył	 Sadeas.	 Dalinar	 niewiele widział,	a	zwiadowcy	byli	zbyt	powolni.

Spojrzał	 w	 bok	 –	 w	 pobliżu	 znajdowała	 się	 wysoka	 skała.	 Miała	 nierówne	 boki, przez	 co	 wyglądem	 przypominała	 nieco	 stertę	 desek	 rzuconych	 jedna	 na	 drugą.	 W

połowie	 raportu	 chwycił	 Ostrze	 Odprysku	 i	 przebiegł	 po	 kamienistym	 gruncie,

miażdżąc	kilka	skałopąków.	Za	nim	podążyli	gońcy	i	Kobaltowa	Gwardia.

Przy	 skale	 Dalinar	 odrzucił	 Ostrze,	 które	 rozpłynęło	 się	 we	 mgle.	 Podskoczył	 i chwycił	skałę,	wspinając	się.	Chwilę	później	wciągnął	się	na	płaski	szczyt.

Przed	 nim	 rozciągało	 się	 pole	 bitwy.	 Główna	 armia	 Parshendich	 była	 czerwono-czarną	 masą	 pośrodku	 płaskowyżu,	 na	 którą	 z	 obu	 stron	 nacierali	 Alethi.	 Drużyny mostowe	 Sadeasa	 czekały	 na	 zachodnim	 płaskowyżu,	 ignorowane,	 a	 nowe	 siły Parshendich	przeprawiały	się	od	północy	na	pole	bitwy.

Ojcze	 Burz,	 nieźle	 skaczą,	 pomyślał	 Dalinar,	 patrząc,	 jak	 Parshendi	 potężnymi susami	 wznoszą	 się	 nad	 rozpadliną.	 Sześć	 lat	 walki	 pokazało	 Dalinarowi,	 że	 ludzcy żołnierze	 –	 szczególnie	 w	 lekkich	 pancerzach	 –	 mogli	 przegonić	 Parshendich,	 jeśli dystans	 wynosił	 więcej	 niż	 kilkadziesiąt	 jardów.	 Ale	 te	 grube,	 potężne	 nogi Parshendich	nadawały	się	do	potężnych	susów.

Ani	 jeden	 z	 nich	 nie	 stracił	 równowagi,	 kiedy	 przeskakiwali	 nad	 rozpadliną.

Zbliżali	 się	 do	 niej	 truchtem,	 rozpędzali	 w	 odległości	 około	 dziesięciu	 stóp	 i	 rzucali naprzód.	 Nowa	 armia	 nacierała	 na	 południe,	 w	 stronę	 armii	 Sadeasa.	 Uniósłszy	 dłoń dla	 osłony	 przed	 jasnymi	 promieniami	 słońca,	 Dalinar	 zobaczył	 osobisty	 sztandar Sadeasa.

Znajdował	 się	 bezpośrednio	 na	 drodze	 zbliżających	 się	 Parshendich	 –	 Sadeas

zazwyczaj	 trzymał	 się	 na	 tyłach	 swoich	 sił,	 w	 bezpiecznym	 miejscu.	 Teraz	 ta	 pozycja nagle	 stała	 się	 linią	 frontu,	 a	 inne	 oddziały	 Sadeasa	 były	 zbyt	 powolne,	 by zareagować.	Nie	miał	żadnego	wsparcia.

Sadeas!	 –	 pomyślał	 Dalinar,	 podchodząc	 do	 krawędzi.	 Płaszcz	 łopotał	 za	 nim	 na wietrze.	Muszę	posłać	mu	rezerwę	włóczników…

Nie,	są	zbyt	powolni.

Włócznicy	nie	mogli	do	niego	dotrzeć.	Ale	jeździec	mógłby	zdążyć.

–	Galant!	–	ryknął	Dalinar	i	zeskoczył	ze	skały.

Upadł	 na	 kamienie,	 Pancerz	 przyjął	 na	 siebie	 wstrząs,	 skały	 popękały.	 Wokół

niego	 unosiło	 się	 Burzowe	 Światło,	 wznoszące	 się	 z	 pancerza,	 a	 nagolenniki	 nieco popękały.

Galant	 wyrwał	 się	 swoim	 opiekunom	 i	 pogalopował	 po	 skale	 na	 wezwanie

Dalinara.	Kiedy	się	zbliżył,	Dalinar	chwycił	łęk	i	wskoczył	na	siodło.

–	Ruszajcie	za	mną,	jeśli	możecie!	–	ryknął	w	stronę	straży	honorowej.	–	I	poślijcie

gońca,	żeby	przekazał	mojemu	synowi,	że	teraz	dowodzi	naszą	armią!

Galant	 stanął	 dęba	 i	 pogalopował	 po	 krawędzi	 pola	 bitwy.	 Strażnicy	 zawołali swoje	konie,	ale	mieli	problem	z	dogonieniem	ryshadyjskiego.

Niech	i	tak	się	stanie.

Walczący	 żołnierze	 rozmywali	 się	 po	 prawej	 stronie	 Dalinara.	 Pochylił	 się	 w siodle,	wiatr	 gwizdał	na	 jego	Pancerzu.	 Wyciągnął	rękę	 i	przywołał	 Dawcę	 Przysięgi.

Miecz	 wpadł	 mu	 w	 dłoń,	 parujący	 i	 oszroniony,	 kiedy	 Dalinar	 objeżdżał	 zachodni kraniec	 pola	 bitwy.	 Zgodnie	 z	 planem,	 pierwotna	 armia	 Parshendich	 znajdowała	 się między	 jego	 siłami	 a	 oddziałami	 Sadeasa.	 Nie	 miał	 czasu	 ich	 omijać.	 Dlatego, odetchnąwszy	 głęboko,	 ruszył	 przez	 sam	 środek.	 Ze	 względu	 na	 sposób	 walki	 byli rozproszeni.

Galant	 przegalopował	 między	 nimi,	 a	 Parshendi	 uskakiwali	 z	 drogi	 potężnego

ogiera,	 przeklinając	 w	 swoim	 melodyjnym	 języku.	 Kopyta	 tłukły	 o	 skałę,	 Dalinar ścisnął	 wierzchowca	 kolanami.	 Musieli	 zachować	 pęd.	 Niektórzy	 z	 Parshendich walczących	 z	 przodu	 z	 siłami	 Sadeasa	 odwrócili	 się	 i	 pobiegli	 w	 ich	 stronę.	 Widzieli swoją	 szansę.	 Gdyby	 Dalinar	 spadł	 z	 konia,	 wylądowałby	 samotny,	 otoczony	 przez tysiące	wrogów.

Serce	 Dalinara	 waliło	 w	 piersi,	 gdy	 wyciągnął	 Ostrze	 przed	 siebie,	 próbując zaatakować	 Parshendich,	 którzy	 zbytnio	 się	 zbliżyli.	 W	 krótkim	 czasie	 dotarł	 do północno-zachodnich	 szeregów	 wroga.	 Tam	 Parshendi	 ustawili	 się	 w	 szyku,	 unosząc włócznie	i	opierając	je	o	ziemię.

A	 niech	 to!	 –	 pomyślał	 Dalinar.	 Parshendi	 nigdy	 wcześniej	 nie	 ustawiali	 tak włóczni	przeciwko	atakom	ciężkiej	kawalerii.	Zaczynali	się	uczyć.

Dalinar	 natarł	 na	 ich	 szyki,	 po	 czym	 w	 ostatniej	 chwili	 obrócił	 Galanta,

ustawiając	 się	 równolegle	 do	 ściany	 włóczni.	 Wysunął	 Ostrze	 Odprysku	 w	 bok, ścinając	 groty	 włóczni	 i	 trafiając	 w	 kilka	 rąk.	 Grupka	 Parshendich	 tuż	 przed	 nim zakołysała	 się.	 Dalinar	 odetchnął	 głęboko	 i	 skierował	 Galanta	 prosto	 na	 nich, odcinając	 kilka	 grotów	 włóczni.	 Inny	 odbił	 się	 od	 jego	 naramiennika,	 a	 koń	 został

ranny	w	lewy	bok.

Rzucili	się	naprzód,	tratując	Parshendich,	i	już	po	chwili	Galant	z	cichym	rżeniem

przebił	się	przez	szeregi	wroga	w	bok	od	miejsca,	gdzie	prowadziły	walkę	główne	siły

Sadeasa.

Serce	Dalinara	biło	coraz	szybciej.	Minął	oddziały	Sadeasa	i	pogalopował	na	tyły,

gdzie	 kłębiący	 się	 chaotycznie	 żołnierze	 próbowali	 zareagować	 na	 nowe	 siły

Parshendich.	Ludzie	krzyczeli	i	umierali,	masa	Alethich	w	zieleni	i	czerwono-czarnych Parshendich.

Tam!	Dalinar	zobaczył,	jak	sztandar	Sadeasa	łopocze	przez	chwilę,	po	czym	pada.

Zeskoczył	 z	 siodła	 Galanta	 i	 uderzył	 w	 kamienie.	 Koń	 zawrócił.	 Był	 poważnie	 ranny	 i Dalinar	nie	chciał	bardziej	ryzykować.

Nadszedł	czas	na	nową	rzeź.

Wbił	 się	 w	 Parshendich	 z	 boku	 i	 niektórzy	 odwrócili	 się,	 a	 w	 ich	 zwykle

spokojnych	 czarnych	 oczach	 pojawiło	 się	 zaskoczenie.	 Czasami	 Parshendi	 wydawali się	 obcy,	 lecz	 ich	 uczucia	 były	 ludzkie.	 Dalinar	 poczuł	 Dreszcz	 i	 nie	 próbował	 go stłumić.	Za	bardzo	go	potrzebował.	Sojusznik	był	w	niebezpieczeństwie.

Nadszedł	czas,	by	Czarny	Cierń	znalazł	się	na	swobodzie.

Dalinar	 przebijał	 się	 przez	 szeregi	 Parshendich,	 powalał	 ich	 jak	 człowiek

zmiatający	 ze	 stołu	 okruchy	 po	 posiłku.	 Nie	 było	 kontrolowanej	 precyzji,	 ostrożnego atakowania	 kilku	 oddziałów	 ze	 strażą	 honorową	 za	 plecami.	 To	 był	 atak	 bez zahamowań,	 z	 całą	 mocą	 i	 śmiercionośną	 siłą	 wyszkolonego	 wojownika, wspomaganego	 Odpryskami.	 Był	 niczym	 burza,	 przecinając	 nogi,	 korpusy,	 ramiona, szyje,	zabijając,	zabijając,	zabijając.	Był	wirem	śmierci	i	stali.	Broń	odbijała	się	od	jego pancerza,	 pozostawiając	 drobne	 pęknięcia.	 Zabijał	 dziesiątkami,	 nie	 zatrzymując	 się, przepychając	się	w	stronę	miejsca,	gdzie	upadł	sztandar	Sadeasa.

Oczy	 płonęły,	 miecze	 błyszczały	 w	 promieniach	 słońca,	 a	 Parshendi	 śpiewali.

Bliskość	 ich	 własnych	 oddziałów	 –	 ścisnęli	 się,	 atakując	 szeregi	 Sadeasa	 –

przeszkadzała	im.	Ale	nie	Dalinarowi.	Nie	musiał	się	przejmować,	że	trafi	sojusznika, nie	musiał	się	martwić,	że	jego	klinga	utknie	w	ciele	lub	w	pancerzu.	A	jeśli	na	drodze miał	trupy,	przebijał	się	przez	nie	–	martwe	ciało	dawało	się	rozciąć	tak	samo	jak	stal czy	drewno.

Wkrótce	 polała	 się	 krew	 Parshendich,	 kiedy	 zabijał,	 a	 następnie	 rozrąbywał	 i przeciskał	 się	 dalej.	 Ostrze	 od	 ramienia	 w	 bok,	 do	 przodu	 i	 z	 powrotem,	 czasem obracał	się,	żeby	zaatakować	tych,	którzy	próbowali	zabić	go	od	tyłu.

Potknął	 się	 o	 pas	 zielonej	 tkaniny.	 Sztandar	 Sadeasa.	 Dalinar	 obrócił	 się	 i rozejrzał.	Za	sobą	zostawił	szereg	trupów,	które	szybko,	lecz	ostrożnie	obchodzili	inni Parshendi	 skupieni	 na	 nim.	 Za	 wyjątkiem	 lewej	 strony.	 Żaden	 ze	 stojących	 tam wrogów	nie	odwrócił	się	w	jego	stronę.

Sadeas!	 –	 pomyślał	 Dalinar,	 rzucił	 się	 naprzód	 i	 od	 tyłu	 ciął	 Parshendich.	 Wtedy ujrzał,	jak	ich	grupa	stoi	w	kręgu	i	uderza	w	coś	na	ziemi.	Coś	emanującego	Burzowym Światłem.

Z	boku	leżał	młot	Odpryskowego,	najwyraźniej	porzucony	przez	Sadeasa.	Dalinar

skoczył	 naprzód,	 upuścił	 Ostrze	 i	 chwycił	 młot.	 Z	 rykiem	 wbił	 go	 w	 grupę

Parshendich,	odrzucając	kilkunastu	na	boki,	po	czym	obrócił	się	i	zamachnął	w	drugą

stronę.	Ciała	poleciały	do	tyłu.

W	walce	w	takim	tłoku	młot	był	lepszy	–	Ostrze	po	prostu	zabiłoby	przeciwników,

a	ich	ciała	upadłyby	na	ziemię,	pozostawiając	go	wciąż	w	ścisku.	Młot	jednak	odrzucał

ciała.	Wskoczył	na	środek	przestrzeni,	którą	właśnie	oczyścił,	ustawiając	stopy	po	obu stronach	 powalonego	 Sadeasa.	 Zaczął	 znów	 przyzywać	 Ostrze	 i	 wymachiwał	 dookoła siebie	młotem,	rozpraszając	wrogów.

Z	 dziewiątym	 uderzeniem	 serca	 wbił	 młot	 w	 twarz	 Parshendiego	 i	 pozwolił,	 by Dawca	 Przysięgi	 znów	 utworzył	 się	 w	 jego	 dłoniach.	 Natychmiast	 przyjął	 Postawę Wiatru	 i	 spojrzał	 w	 dół.	 Pancerz	 Sadeasa	 wypuszczał	 Burzowe	 Światło	 z	 dziesiątek pęknięć	 i	 luk.	 Napierśnik	 został	 całkowicie	 zmiażdżony,	 poszarpane	 kawałki	 metalu wystawały,	ukazując	mundur.	Z	otworów	unosiły	się	smużki	świetlistego	dymu.

Nie	miał	czasu	sprawdzać,	czy	Sadeas	żyje.	Parshendi	zobaczyli,	że	mają	w	garści

nie	 jednego,	 ale	 dwóch	 Odpryskowych,	 i	 rzucili	 się	 na	 Dalinara.	 Kolejni	 wojownicy padali,	gdy	Dalinar	ich	mordował	szerokimi	ciosami,	chroniąc	przestrzeń	wokół	siebie.

Nie	 mógł	 zatrzymać	 ich	 wszystkich.	 Jego	 pancerz	 przyjmował	 ciosy,	 głównie

ramiona	i	plecy.	Zaczynał	pękać,	jak	kryształ	pod	zbyt	wielkim	naciskiem.

Ryknął,	 zabijając	 czterech	 Parshendich,	 podczas	 gdy	 dwaj	 kolejni	 uderzyli	 od tyłu,	wprawiając	jego	pancerz	w	wibracje.	Obrócił	się	i	zabił	jednego,	drugi	z	trudem się	 wycofał.	 Dalinar	 zaczął	 dyszeć,	 a	 kiedy	 poruszał	 się	 szybko,	 pozostawiał	 w powietrzu	 ślady	 błękitnego	 Burzowego	 Światła.	 Czuł	 się	 jak	 zakrwawione	 zwierzę próbujące	się	bronić	przed	tysiącem	drapieżników.

Ale	 nie	 był	 chullem,	 którego	 jedyną	 obroną	 był	 pancerz.	 Zabijał,	 a	 wypełniający go	 Dreszcz	 osiągnął	 apogeum.	 Wyczuwał	 prawdziwe	 niebezpieczeństwo,	 szansę upadku,	 a	 to	 wywoływało	 przypływ	 Dreszczu.	 Niemal	 się	 nim	 udławił,	 radością, przyjemnością,	pożądaniem.	Niebezpieczeństwem.	Coraz	więcej	ciosów	trafiało	w	cel, kolejnym	Parshendim	udawało	się	uchylić	lub	uciec	przed	ciosem	Ostrza.

Poczuł	 wiatr	 na	 plecach.	 Chłodny,	 straszliwy,	 przerażający.	 Pęknięcia	 się poszerzały.	Jeśli	napierśnik	się	rozpadnie…

Krzyknął,	 wbijając	 ostrze	 w	 Parshendiego,	 wypalając	 jego	 oczy,	 zabijając	 go	 bez śladu	 na	 skórze.	 Dalinar	 uniósł	 Ostrze,	 zawirował	 i	 przeciął	 nogi	 kolejnego	 wroga.

Jego	wnętrze	wypełniała	burza	uczuć,	a	po	czole	pod	hełmem	płynęły	strumienie	potu.

Co	by	się	stało	z	armią	Alethich,	gdyby	zginęli	tu	obaj	z	Sadeasem?	Dwaj	arcyksiążęta zabici	w	jednej	bitwie,	utracone	dwa	Pancerze	i	jedno	Ostrze?

Do	 tego	 nie	 mogło	 dojść.	 Nie	 zginie	 tutaj.	 Nie	 wiedział	 jeszcze,	 czy	 oszalał.	 Nie mógł	zginąć,	dopóki	się	tego	nie	dowie!

Nagle	upadła	grupa	Parshendich,	których	nie	atakował.	Spośród	nich	wyskoczyła

postać	 w	 jaskrawoniebieskim	 Pancerzu.	 Adolin	 trzymał	 swoje	 potężne	 Ostrze	 jedną dłonią,	metal	błyszczał.

Adolin	 znów	 się	 zamachnął,	 a	 Kobaltowa	 Gwardia	 ruszyła	 naprzód	 przez	 lukę,

którą	 stworzył.	 Pieśń	 Parshendich	 zmieniła	 rytm,	 stała	 się	 gorączkowa,	 i	 zaczęli	 się wycofywać,	gdy	kolejne	oddziały	przebijały	się	na	drugą	stronę,	jedni	w	zieleni,	inni	w błękicie.

Dalinar	 ukląkł	 wyczerpany	 i	 pozwolił,	 by	 jego	 Ostrze	 zniknęło.	 Otoczyła	 go

osobista	 straż,	 a	 armia	 Adolina	 przetoczyła	 się	 po	 nich	 wszystkich,	 zmuszając Parshendich	do	wycofania	się.	W	ciągu	kilku	minut	zabezpieczyli	teren.

Niebezpieczeństwo	minęło.

–	Ojcze	–	powiedział	Adolin,	klękając	obok	niego.	Zdjął	hełm.	Jasne	i	czarne	włosy

młodzieńca	 były	 rozczochrane	 i	 mokre	 od	 potu.	 –	 Burze!	 Przestraszyłeś	 mnie!	 Dobrze się	czujesz?

Dalinar	 zdjął	 własny	 hełm,	 a	 wtedy	 słodkie	 chłodne	 powietrze	 omyło	 jego

wilgotną	twarz.	Odetchnął	głęboko	i	pokiwał	głową.

–	Twoje	wyczucie	czasu	jest…	całkiem	niezłe,	synu.

Adolin	pomógł	Dalinarowi	wstać.

–	Musiałem	przebijać	się	przez	armię	Parshendich.	Z	całym	szacunkiem,	ojcze,	ale

co,	na	burzę,	sprawiło,	że	zdecydowałeś	się	na	coś	takiego?

–	 Świadomość,	 że	 poradzisz	 sobie	 z	 dowodzeniem,	 gdybym	 zginął	 –	 odparł

Dalinar,	klepiąc	syna	po	ramieniu.	Ich	Pancerze	zabrzęczały.

Adolin	zobaczył	plecy	Pancerza	Dalinara	i	szerzej	otworzył	oczy.

–	Bardzo	źle?	–	spytał	Dalinar.

–	Wygląda,	jakby	trzymał	się	na	ślinę	i	sznurek	–	odpowiedział	Adolin.	–	Światło

wycieka	z	ciebie	jak	wino	z	bukłaka,	na	którym	ćwiczyli	łucznicy.

Dalinar	 z	 westchnieniem	 pokiwał	 głową.	 Jego	 Pancerz	 wydawał	 się	 powolny.

Będzie	 go	 musiał	 zdjąć	 przed	 powrotem	 do	 obozu,	 żeby	 nie	 ryzykować,	 że	 na	 nim znieruchomieje.

Z	 boku	 kilku	 żołnierzy	 uwalniało	 Sadeasa	 z	 Pancerza.	 Był	 tak	 uszkodzony,	 że Światło	 przestało	 wyciekać	 poza	 kilkoma	 malutkimi	 strużkami.	 Da	 się	 go	 naprawić, ale	będzie	to	kosztowne	–	regeneracja	Pancerza	zazwyczaj	niszczyła	klejnoty,	z	których czerpała	Światło.

Żołnierze	 zdjęli	 hełm	 Sadeasa	 i	 Dalinar	 z	 ulgą	 stwierdził,	 że	 jego	 dawny

przyjaciel	 mruga,	 wydaje	 się	 zdezorientowany,	 ale	 poza	 tym	 cały.	 Miał	 rozcięcie	 na udzie	i	kilka	zadrapań	na	piersi.

Sadeas	popatrzył	na	Dalinara	i	Adolina.	Starszy	Kholin	zesztywniał,	spodziewając się	oskarżenia	–	do	wszystkiego	doszło	tylko	dlatego,	że	Dalinar	upierał	się,	by	dwie armie	 walczyły	 na	 tym	 samym	 płaskowyżu.	 To	 skłoniło	 Parshendich	 do przyprowadzenia	 innej	 armii.	 Dalinar	 powinien	 wysłać	 zwiadowców,	 by	 ostrzegli	 go przed	taką	możliwością.

Sadeas	jednak	uśmiechnął	się	szeroko.

–	Ojcze	Burz,	blisko	było.	Jak	tam	bitwa?

–	Parshendi	zostali	rozgromieni	–	powiedział	Adolin.	–	Ostatnimi,	którzy	stawiali

opór,	 byli	 ci	 wokół	 was.	 Nasi	 ludzie	 w	 tej	 chwili	 wycinają	 serce	 klejnotu.	 To	 nasz dzień.

–	 Znów	 zwyciężamy!	 –	 Sadeas	 triumfował.	 –	 Dalinarze,	 wygląda	 na	 to,	 że	 raz	 na jakiś	czas	w	twoim	starczym	umyśle	pojawia	się	jakiś	dobry	pomysł!

–	 Jesteśmy	 w	 tym	 samym	 wieku,	 Sadeasie	 –	 zauważył	 Dalinar,	 kiedy	 przybyli

posłańcy	z	wieściami	z	pola	bitwy.

–	 Przekażcie	 wiadomość	 –	 ogłosił	 Sadeas.	 –	 Dziś	 wszyscy	 moi	 żołnierze	 będą ucztować	jak	jasnoocy!

Uśmiechnął	 się,	 kiedy	 żołnierze	 pomogli	 mu	 wstać,	 a	 Adolin	 odszedł	 na	 bok,	 by przyjąć	 raporty	 zwiadowców.	 Sadeas	 gestem	 odesłał	 pomoc,	 upierając	 się,	 że	 mimo rany	może	utrzymać	się	na	nogach,	i	zaczął	wołać	oficerów.

Dalinar	 odwrócił	 się,	 by	 odnaleźć	 Galanta	 i	 upewnić	 się,	 że	 jego	 rana	 została opatrzona.	Wtedy	jednak	Sadeas	chwycił	go	za	ramię.

–	Powinienem	zginąć	–	powiedział	cicho.

–	Być	może.

–	 Nie	 widziałem	 dużo.	 Ale	 wydaje	 mi	 się,	 że	 byłeś	 sam.	 Gdzie	 twoja	 straż honorowa?

–	Musiałem	zostawić	ich	z	tyłu	–	odparł	Dalinar.	–	Inaczej	nie	dotarłbym	do	ciebie

na	czas.

Sadeas	zmarszczył	czoło.

–	To	było	straszliwe	ryzyko,	Dalinarze.	Dlaczego?

–	 Nie	 porzuca	 się	 sojuszników	 na	 polu	 bitwy.	 Chyba	 że	 nie	 ma	 innej	 możliwości.

Zapisano	to	w	Kodeksie.

Sadeas	potrząsnął	głową.

–	 Ten	 twój	 honor	 kiedyś	 cię	 zabije,	 Dalinarze.	 –	 Wydawał	 się	 nieco	 speszony.	 –	 I nie	myśl,	że	dziś	na	to	narzekam!

–	 Jeśli	 mam	 zginąć	 –	 odparł	 Kholin	 –	 zrobię	 to	 ze	 świadomością,	 że	 przeżyłem swoje	życie	właściwie.	Nie	cel	się	liczy,	ale	sposób,	w	jaki	się	do	niego	dociera.

–	Kodeks?

–	Nie.	„Droga	królów”.

–	Ta	burzowa	księga.

–	Ta	burzowa	księga	dziś	ocaliła	ci	życie,	Sadeasie.	Chyba	zaczynam	rozumieć,	co

widział	w	niej	Gavilar.

Sadeas	 skrzywił	 się,	 choć	 jednocześnie	 spojrzał	 na	 Pancerz,	 leżący	 w	 kawałkach na	ziemi.	Pokręcił	głową.

–	 Może	 pozwolę	 ci	 wyjaśnić,	 co	 masz	 na	 myśli.	 Chciałbym	 cię	 znów	 rozumieć, stary	 przyjacielu.	 Zaczynam	 się	 zastanawiać,	 czy	 kiedykolwiek	 cię	 rozumiałem.	 – Puścił	 ramię	 Dalinara.	 –	 Niech	 mi	 ktoś	 przyprowadzi	 mojego	 burzowego	 konia!	 Gdzie są	moi	oficerowie?

Dalinar	 odszedł	 i	 szybko	 znalazł	 kilku	 członków	 swojej	 straży,	 którzy	 zajmowali się	 Galantem.	 Kiedy	 do	 nich	 dołączył,	 uderzyła	 go	 liczba	 trupów	 na	 ziemi.	 Leżały	 w szeregu	od	miejsca,	gdzie	przebił	się	przez	szeregi	Parshendich,	by	pomóc	Sadeasowi, jak	ślad	śmierci.

Spojrzał	znów	na	miejsce,	w	którym	się	bronił.	Dziesiątki	zabitych.	Może	setki.

Krwi	 przodków	 moich,	 pomyślał	 Dalinar.	 Ja	 to	 zrobiłem?	 Nie	 zabił	 tak	 wielu	 na raz	 od	 czasów,	 gdy	 pomagał	 Gavilarowi	 zjednoczyć	 Alethkar.	 I	 od	 wczesnej	 młodości nie	robiło	mu	się	niedobrze	na	widok	śmierci.

Teraz	 jednak	 czuł	 obrzydzenie,	 z	 trudem	 panował	 nad	 żołądkiem.	 Nie	 miał

zamiaru	wymiotować	na	polu	bitwy.	Jego	ludzie	nie	mogli	tego	zobaczyć.

Odszedł	 niepewnym	 krokiem,	 jedną	 rękę	 uniósł	 do	 głowy,	 w	 drugiej	 niósł	 hełm.

Powinien	się	radować.	Ale	nie	mógł.	Po	prostu…	nie	mógł.

Będziesz	 potrzebował	 dużo	 szczęścia,	 żeby	 mnie	 zrozumieć,	 Sadeasie,	 pomyślał.

Ponieważ	mam	problemy	jak	Potępienie,	kiedy	sam	próbuję.





„Trzymam	w	dłoniach	oseska,	nóż	u	jego	gardła,	i	wiem,	że	wszyscy	żyjący	pragną, by	to	ostrze	się	poślizgnęło.	Rozlać	jego	krew	na	ziemi,	na	moich	dłoniach,	a	wraz	z	nią zyskać	kolejny	oddech”.

Datowane	 Shashanan	 roku	 1173,	 23	 sekundy	 przed	 śmiercią.	 Badany:	 ciemnooki

szesnastolatek.	Próbka	szczególnie	godna	uwagi.

–	 I	 cały	 świat	 został	 roztrzaskany!	 –	 ryknął	 Mapa,	 wyginając	 plecy	 do	 tyłu.	 Oczy miał	szeroko	otwarte,	a	na	policzkach	ślady	czerwonej	piany.	–	Skały	trzęsły	się	od	ich kroków,	a	kamień	wzniósł	się	do	nieba.	Umieramy!	Umieramy!

Zadrżał	 po	 raz	 ostatni	 i	 jego	 oczy	 zgasły.	 Kaladin	 cofnął	 się,	 jego	 dłonie	 były śliskie	 od	 szkarłatnej	 krwi,	 a	 sztylet,	 który	 wykorzystywał	 jako	 skalpel,	 wysunął	 mu się	 z	 palców	 i	 cicho	 zabrzęczał	 na	 kamieniu.	 Mężczyzna	 leżał	 martwy	 na	 płaskowyżu ze	strzałą	wbitą	w	lewą	pierś,	przebijającą	znamię,	które	jego	zdaniem	wyglądało	jak Alethkar.

Zabiera	 ich,	 pomyślał	 Kaladin.	 Jednego	 po	 drugim.	 Otwiera	 i	 wykrwawia.

Jesteśmy	 jedynie	 sakiewkami	 na	 krew.	 A	 później	 umieramy	 i	 zalewamy	 nią	 kamienie niczym	arcyburza.

Aż	pozostanę	tylko	ja.	Ja	zawsze	pozostaję.

Warstwa	 skóry,	 warstwa	 tłuszczu,	 warstwa	 mięśni,	 warstwa	 kości.	 Tym	 byli

ludzie.

Po	 drugiej	 stronie	 rozpadliny	 trwała	 bitwa.	 Na	 mostowych	 nikt	 nie	 zwracał

uwagi,	 jakby	 to	 było	 inne	 królestwo.	 Gińcie,	 gińcie,	 gińcie,	 a	 później	 zejdźcie	 nam	 z drogi.

Członkowie	drużyny	mostu	czwartego	otaczali	Kaladina	ponurym	kręgiem.

–	Co	on	powiedział	na	końcu?	–	spytał	Blizna.	–	Że	skały	się	zatrzęsły?

–	 Nic	 ważnego	 –	 stwierdził	 Yake	 o	 masywnych	 ramionach.	 –	 Delirium

umierającego.	Czasem	się	zdarza.

–	Ostatnio	coraz	częściej	–	zauważył	Teft.

Uniósł	rękę	do	ramienia,	które	pośpiesznie	obwiązał	bandażem,	opatrując	ranę	od

strzały.	 W	 najbliższym	 czasie	 nie	 będzie	 dźwigał	 mostu.	 Śmierć	 Mapy	 i	 Arika oznaczała,	 że	 zostało	 ich	 tylko	 dwudziestu	 sześciu.	 Ledwie	 wystarczająca	 liczba,	 by dźwigać	 most.	 Większy	 ciężar	 stał	 się	 zauważalny	 i	 mieli	 problemy	 z	 dotrzymaniem kroku	innym	drużynom.	Jeszcze	kilka	strat	i	będą	mieli	poważne	kłopoty.

Powinienem	 się	 pośpieszyć,	 pomyślał	 Kaladin,	 patrząc	 na	 rozciętego	 Mapę,

którego	 wnętrzności	 wysychały	 na	 słońcu.	 Grot	 strzały	 przebił	 jego	 płuco	 i	 utkwił	 w kręgosłupie.	 Czy	 Lirin	 by	 go	 uratował?	 Gdyby	 Kaladin	 studiował	 w	 Kharbrancie,	 jak pragnął	ojciec,	czy	nauczyłby	się	dość	–	wiedziałby	dość	–	by	uratować	takich	rannych?

„Tak	bywa,	synu…”.

Kaladin	 uniósł	 drżące,	 zakrwawione	 ręce	 do	 twarzy,	 łapiąc	 się	 za	 głowę,	 gdy pochłaniało	go	wspomnienie.	Dziewczynka,	uszkodzona	głowa,	złamana	noga,	gniewny ojciec.

Rozpacz,	 nienawiść,	 strata,	 frustracja,	 przerażenie.	 Jak	 człowiek	 mógł	 tak	 żyć?

Być	chirurgiem	ze	świadomością,	że	jest	się	zbyt	słabym,	by	ocalić	niektórych?	Kiedy

inni	ludzie	zawodzili,	robaki	zjadały	plony.	Kiedy	chirurg	zawodził,	ktoś	umierał.

„Musisz	się	nauczyć,	kiedy	się	przejmować…”.

Jakby	mógł	wybrać.	Wygnać	to	uczucie,	jak	zgasić	latarnię.	Kaladin	ugiął	się	pod

ciężarem.	 Powinienem	 go	 uratować.	 Powinienem	 go	 uratować.	 Powinienem	 go

uratować.

Mapa,	Dunny,	Amark,	Goshel,	Dallet,	Nalma.	Tien.

–	Kaladinie.	–	Głos	Syl.	–	Bądź	silny.

–	Gdybym	był	silny	–	syknął	–	oni	wciąż	by	żyli.

–	Inni	mostowi	wciąż	cię	potrzebują.	Obiecałeś	im,	Kaladinie.	Złożyłeś	przysięgę.

Kaladin	 podniósł	 wzrok.	 Mostowi	 wydawali	 się	 zaniepokojeni.	 Było	 ich	 tylko

ośmiu	 –	 Kaladin	 posłał	 innych,	 by	 poszukali	 rannych	 mostowych	 z	 innych	 drużyn.	 Z

początku	 trafili	 na	 trzech,	 ich	 drobnymi	 obrażeniami	 mógł	 się	 zająć	 Blizna.	 Nikt	 po niego	 nie	 przybiegł.	 Albo	 inne	 drużyny	 nie	 miały	 rannych,	 albo	 i	 tak	 nie	 dało	 się	 im pomóc.

Może	powinien	jednak	się	rozejrzeć,	tak	na	wszelki	wypadek?	Jednakże	w	swoim

otępieniu	 nie	 mógł	 znieść	 myśli	 o	 kolejnym	 umierającym,	 którego	 nie	 udałoby	 mu	 się uratować.	 Podniósł	 się	 z	 trudem,	 podszedł	 do	 krawędzi	 i	 zmusił	 się	 do	 przybrania pozycji,	w	której	wyszkolił	go	Tukks.

Stopy	 rozstawione	 szeroko,	 ręce	 założone	 za	 plecami.	 Proste	 plecy,	 wzrok	 przed siebie.	Znajoma	poza	dodała	mu	sił.

Myliłeś	 się,	 ojcze,	 pomyślał.	 Powiedziałeś,	 że	 nauczę	 się	 radzić	 sobie	 z	 tymi śmierciami.	A	jednak	oto	jestem.	Lata	później.	Ten	sam	problem.

Mostowi	 stanęli	 wokół	 niego.	 Lopen	 przyniósł	 bukłak.	 Kaladin	 zawahał	 się,	 po czym	 przyjął	 go	 i	 obmył	 twarz	 i	 dłonie.	 Ciepła	 woda	 zalała	 jego	 skórę,	 a	 kiedy parowała,	 przynosiła	 miły	 chłód.	 Odetchnął	 głęboko	 i	 skinieniem	 głowy	 podziękował

niskiemu	Herdazowi.

Lopen	 uniósł	 brew,	 po	 czym	 wskazał	 na	 sakiewkę	 u	 pasa.	 Wyciągnął	 najnowsze kule,	 które	 wcześniej	 przybili	 strzałą	 do	 boku	 mostu.	 Zrobili	 to	 po	 raz	 czwarty	 i	 za każdym	razem	odzyskali	je	bez	problemu.

–	Miałeś	jakieś	kłopoty?	–	spytał	Kaladin.

–	Nie,	gancho	–	odparł	z	szerokim	uśmiechem	Lopen.	–	To	łatwe	jak	podstawienie

nogi	Rogożercy.

–	 Słyszałem	 –	 mruknął	 Skała,	 stojący	 w	 podobnej	 jak	 Kaladin	 pozie	 w	 pewnej odległości	od	nich.

–	A	lina?	–	spytał	Kaladin.

–	 Wrzuciłem	 tam	 cały	 zwój	 –	 powiedział	 Lopen.	 –	 Ale	 nie	 przywiązywałem	 końca do	niczego.	Jak	mi	kazałeś.

–	Dobrze	–	pochwalił	Kaladin.

Sznur	 wiszący	 z	 mostu	 byłby	 zbyt	 oczywisty.	 Gdyby	 Hashal	 albo	 Gaz	 wpadli	 na ślad	tego,	co	planował	Kaladin…

A	gdzie	się	podziewa	Gaz?	Dlaczego	nie	wziął	udziału	w	tej	wyprawie?

Lopen	oddał	Kaladinowi	kule,	jakby	bardzo	chciał	pozbyć	się	odpowiedzialności.

Kaladin	przyjął	sakiewkę	i	wepchnął	ją	do	kieszeni	spodni.

Herdaz	 odszedł,	 a	 Kaladin	 znów	 przyjął	 postawę.	 Płaskowyż	 po	 drugiej	 stronie rozpadliny	był	długi	i	wąski,	o	stromych	zboczach.	Podobnie	jak	kilka	razy	wcześniej, Dalinar	 Kholin	 pomagał	 siłom	 Sadeasa.	 Zawsze	 się	 spóźniał.	 Może	 obwiniał	 o	 to powolne,	 zaprzężone	 w	 chulle	 mosty.	 Bardzo	 dogodne.	 Jego	 ludzie	 nie	 musieli przechodzić	na	drugą	stronę	pod	ostrzałem.

W	ten	sposób	Sadeas	i	Dalinar	częściej	zwyciężali.	Dla	mostowych	i	tak	nie	miało

to	znaczenia.

Po	 drugiej	 stronie	 rozpadliny	 ginęło	 wielu	 ludzi,	 ale	 Kaladin	 nic	 nie	 czuł	 z	 tego powodu.	 Żadnej	 pokusy,	 żeby	 ich	 leczyć,	 żadnego	 pragnienia,	 by	 pomóc.	 Mógł	 za	 to podziękować	 Havowi,	 który	 wyszkolił	 go	 w	 myśleniu	 w	 kategoriach	 „my”	 i	 „oni”.	 W

pewnym	 sensie	 Kaladin	 nauczył	 się	 tego,	 o	 czym	 mówił	 ojciec.	 Nie	 do	 końca właściwie,	 ale	 zawsze	 coś.	 Ratować	 „nas”,	 niszczyć	 „ich”.	 Tak	 musi	 myśleć	 żołnierz.

Dlatego	Kaladin	nienawidził	Parshendich.	Byli	wrogiem.	Gdyby	nie	nauczył	się	w	taki

sposób	dzielić	umysłu,	wojna	by	go	zniszczyła.

Może	i	tak	to	zrobiła.

Obserwując	bitwę,	skupił	się	na	jednej	szczególnej	kwestii	dla	odwrócenia	uwagi

od	 spraw	 bieżących.	 Jak	 właściwie	 Parshendi	 traktowali	 swoich	 zmarłych?	 Ich

działania	 wydawały	 się	 nietypowe.	 Żołnierze	 Parshendi	 rzadko	 ruszali	 swoich

zmarłych	 po	 śmierci,	 ataki	 przeprowadzali	 naokoło,	 by	 ominąć	 trupy.	 A	 kiedy	 Alethi maszerowali	po	martwych	Parshendich,	doprowadzało	to	do	zaognienia	konfliktu.

Czy	Alethi	to	zauważali?	Pewnie	nie.	Ale	widział,	że	Parshendi	szanowali	swoich

zmarłych	 –	 do	 takiego	 stopnia,	 że	 narażali	 żywych	 na	 niebezpieczeństwo,	 żeby ochronić	ciała.	Kaladin	mógł	to	wykorzystać.	Wykorzysta	to.	Jakoś.

Alethi	 w	 końcu	 zwyciężyli.	 Wkrótce	 Kaladin	 i	 jego	 ludzie	 wlekli	 się	 po

płaskowyżu,	dźwigając	swój	most	z	trzema	rannymi	przywiązanymi	na	górze.	Znaleźli

tylko	tych	trzech	i	Kaladin	poczuł	się	chory,	kiedy	zorientował	się,	że	w	głębi	duszy	go to	 cieszy.	 Już	 uratował	 piętnastu	 ludzi	 z	 innych	 drużyn	 i	 wykarmienie	 ich	 stanowiło problem,	 nawet	 z	 wykorzystaniem	 pieniędzy	 z	 sakiewki.	 Ich	 koszary	 były	 pełne rannych.

Most	 numer	 cztery	 dotarł	 do	 rozpadliny	 i	 Kaladin	 opuścił	 ciężar.	 Znał	 to	 na pamięć.	 Opuścić	 most,	 szybko	 odwiązać	 rannych,	 przepchnąć	 most	 przez	 rozpadlinę.

Kaladin	 sprawdził	 stan	 trzech	 rannych.	 Wszyscy,	 których	 uratował,	 wydawali	 się skonsternowani	 tym,	 co	 zrobił,	 choć	 czynił	 tak	 od	 kilku	 tygodni.	 Upewniwszy	 się,	 że są	bezpieczni,	stanął,	czekając,	aż	żołnierze	przejdą	na	drugą	stronę.

Otoczyła	 go	 reszta	 drużyny.	 Coraz	 częściej	 przechodzący	 żołnierze	 –	 ciemnoocy	 i jasnoocy	–	posyłali	im	nieprzychylne	spojrzenia.

–	Dlaczego	oni	to	robią?	–	spytał	cicho	Moash,	gdy	przechodzący	żołnierz	rzucił	w

stronę	mostowych	przejrzałym	owocem	stertnika.

Moash	 starł	 włóknisty	 czerwony	 miąższ	 z	 twarzy,	 westchnął	 i	 znów	 założył	 ręce za	plecami.	Kaladin	nigdy	nie	prosił,	by	do	niego	dołączyli,	ale	oni	zawsze	to	robili.

–	 Kiedy	 walczyłem	 w	 armii	 Amarama	 –	 powiedział	 Kaladin	 –	 marzyłem,	 że	 trafię do	 wojska	 na	 Strzaskanych	 Równinach.	 Wszyscy	 wiedzieli,	 że	 żołnierze	 pozostawieni w	 Alethkarze	 to	 szumowiny.	 Wyobrażaliśmy	 sobie	 prawdziwych	 żołnierzy	 walczących we	 wspaniałej	 wojnie,	 by	 ukarać	 tych,	 którzy	 zabili	 naszego	 króla.	 Ci	 żołnierze sprawiedliwie	 traktowali	 swoich	 towarzyszy.	 Byli	 zdyscyplinowani.	 Każdy	 doskonale władał	włócznią,	a	na	polu	bitwy	nie	łamali	szyku.

Stojący	z	boku	Teft	prychnął	cicho.	Kaladin	odwrócił	się	do	Moasha.

–	 Dlaczego	 oni	 nas	 tak	 traktują?	 Ponieważ	 wiedzą,	 że	 powinni	 być	 lepsi	 niż	 są.

Ponieważ	widzą	dyscyplinę	wśród	mostowych,	i	to	ich	zawstydza.	Zamiast	zmienić	się

na	lepsze,	wybierają	łatwiejsze	rozwiązanie	i	szydzą	z	nas.

–	Żołnierze	Dalinara	Kholina	się	tak	nie	zachowują	–	powiedział	Blizna	za	plecami

Kaladina.	 –	 Jego	 ludzie	 maszerują	 w	 ścisłym	 szyku.	 W	 ich	 obozie	 panuje	 porządek.

Jeśli	są	na	służbie,	nie	rozpinają	płaszczy	i	nie	opierają	się	o	ściany.

Czy	ja	nie	przestanę	ciągle	słyszeć	o	burzowym	Dalinarze	Kholinie?

Ludzie	 mówili	 w	 taki	 sposób	 o	 Amaramie.	 Jakże	 łatwo	 zignorować	 czarne	 serce, jeśli	otacza	je	wyprasowany	mundur	i	reputacja	uczciwego.

*

Kilka	 godzin	 później	 spoceni	 i	 wyczerpani	 mostowi	 wspięli	 się	 po	 zboczu	 do tartaku.	 Zostawili	 most	 na	 swoim	 miejscu.	 Robiło	 się	 późno	 i	 Kaladin	 musiał

natychmiast	 iść	 na	 zakupy,	 jeśli	 mieli	 wieczorem	 zjeść	 potrawkę.	 Wytarł	 dłonie ręcznikiem,	a	mostowi	ustawili	się	w	szeregu.

–	 Możecie	 się	 rozejść	 do	 wieczornych	 zajęć	 –	 powiedział.	 –	 Jutro	 wczesnym

rankiem	 mamy	 służbę	 w	 rozpadlinie.	 Poranne	 ćwiczenia	 z	 mostem	 zostaną

przeniesione	na	późne	popołudnie.

Mostowi	 pokiwali	 głowami,	 po	 czym	 Moash	 uniósł	 rękę.	 Jak	 jeden	 mąż	 mostowi unieśli	 ręce	 i	 skrzyżowali	 je,	 przyciskając	 do	 siebie	 nadgarstki	 i	 zaciskając	 pięści.

Następnie	odeszli.

Kaladin	 uniósł	 brew,	 zakładając	 ręcznik	 za	 pas.	 Teft	 nie	 odszedł	 i	 teraz	 się uśmiechał.

–	Co	to	było?	–	spytał	Kaladin.

–	 Ludzie	 chcieli	 mieć	 swój	 salut	 –	 wyjaśnił	 Teft.	 –	 Nie	 możemy	 wykorzystywać standardowego	 wojskowego,	 włócznicy	 i	 tak	 uważają,	 że	 jesteśmy	 zbyt	 zarozumiali.

No	to	nauczyłem	ich	salutu	mojego	starego	oddziału.

–	Kiedy?

–	Dziś	rano.	Kiedy	ty	odbierałeś	nasz	harmonogram	od	Hashal.

Kaladin	 uśmiechnął	 się.	 Dziwne,	 że	 wciąż	 to	 umiał.	 W	 pobliżu	 pozostała

dziewiętnastka	drużyn	mostowych	odstawiała	swoje	mosty,	jedna	po	drugiej.	Czy	most

numer	 cztery	 kiedyś	 tak	 wyglądał,	 z	 tymi	 obszarpanymi	 brodami	 i	 udręczonymi

minami?	 Nie	 odzywali	 się	 do	 siebie	 nawzajem.	 Niektórzy	 spoglądali	 na	 Kaladina,	 ale spuszczali	wzrok	w	chwili,	gdy	orientowali	się,	że	na	nich	patrzy.	Przestali	traktować most	czwarty	z	dawną	pogardą.	Co	dziwne,	odnosili	się	do	drużyny	Kaladina	tak	samo, jak	 do	 wszystkich	 pozostałych	 w	 obozie	 –	 jak	 do	 wyżej	 postawionych.	 Unikali	 jego zainteresowania.

Biedni	głupcy,	pomyślał	Kaladin.	Może	udałoby	mu	się	przekonać	Hashal,	by	mógł

wziąć	 paru	 z	 nich	 do	 mostu	 numer	 cztery?	 Przydałoby	 mu	 się	 paru	 ludzi,	 a	 na	 widok tych	skulonych	postaci	bolało	go	serce.

–	Znam	tę	minę,	chłopcze	–	odezwał	się	Teft.	–	Dlaczego	zawsze	musisz	wszystkim

pomagać?

–	Phi	–	mruknął	Kaladin.	–	Nie	umiem	ochronić	nawet	mostu	numer	cztery.	Pokaż

mi	to	swoje	ramię.

–	Nie	jest	tak	źle.

Kaladin	 i	 tak	 chwycił	 go	 za	 rękę	 i	 rozwinął	 zakrwawiony	 bandaż.	 Rana	 była długa,	ale	płytka.

–	 Musimy	 to	 potraktować	 środkiem	 odkażającym	 –	 powiedział	 Kaladin,	 kiedy

zauważył	 kilka	 czerwonych	 zgniłosprenów	 pełzających	 wokół	 rany.	 –	 Pewnie

powinienem	ją	zszyć.

–	Nie	jest	aż	tak	poważna!

–	Mimo	wszystko	–	powiedział	Kaladin	i	ruszył	w	stronę	beczułek	z	deszczówką.

Gestem	wezwał	Tefta.

Ranna	była	na	tyle	płytka,	że	nie	powinna	przeszkadzać	Teftowi	w	pokazywaniu

innym	 ciosów	 włócznią	 i	 bloków	 podczas	 ćwiczeń	 następnego	 ranka,	 ale	 nie	 mógł

pozwolić,	by	się	zaogniła	lub	brzydko	zabliźniła.

Przy	beczułce	Kaladin	obmył	ranę,	po	czym	poprosił	Lopena	–	który	stał	w	cieniu

koszar	 –	 o	 przyniesienie	 leków.	 Herdaz	 znów	 zasalutował,	 choć	 robił	 to	 jedną	 ręką,	 i ruszył	po	torbę.

–	 I	 jak,	 chłopcze?	 –	 odezwał	 się	 Teft.	 –	 Jak	 się	 czujesz?	 Miałeś	 ostatnio	 jakieś dziwne	doświadczenia?

Kaladin	zmarszczył	czoło	i	podniósł	wzrok	znad	ręki.

–	Niech	to	burza,	Teft!	Pytasz	mnie	o	to	po	raz	piąty	w	ciągu	ostatnich	dwóch	dni.

Do	czego	zmierzasz?

–	Niczego,	niczego!

–	O	coś	ci	chodzi	–	stwierdził	Kaladin.	–	Do	czego	pijesz?	Ja…

–	 Gancho!	 –	 zawołał	 Lopen,	 niosący	 na	 ramieniu	 torbę	 z	 wyposażeniem

medycznym.	–	Proszę.

Kaladin	spojrzał	na	niego	i	niechętnie	przyjął	torbę.	Rozwiązał	sznurki.

–	Chciałbym…

Teft	poruszył	się	szybko.	To	wyglądało	jak	uderzenie	pięścią.

Kaladin	 poruszył	 się	 odruchowo,	 odetchnął	 głęboko	 i	 przyjął	 pozycję	 obronną	 –

uniesione	ręce,	jedna	zaciśnięta	w	pięść,	druga	z	tyłu,	by	zablokować	cios.

Coś	 zapłonęło	 w	 jego	 wnętrzu.	 Jak	 wciągnięte	 głęboko	 powietrze,	 jak	 palący

trunek	wstrzyknięty	prosto	do	żył.	Potężna	fala	pulsowała	w	jego	ciele.	Energia,	siła, świadomość.	 Jak	 naturalna	 reakcja	 ciała	 na	 niebezpieczeństwo,	 tyle	 że	 sto	 razy silniejsza.

Kaladin	 poruszył	 się	 błyskawicznie	 i	 złapał	 pięść	 Tefta.	 Starszy	 mężczyzna znieruchomiał.

–	Co	to	wyprawiasz?	–	spytał	ostro	Kaladin.

Teft	się	uśmiechał.	Cofnął	się,	uwalniając	pięść.

–	Na	Keleka	–	powiedział,	kręcąc	głową.	–	Niezły	masz	chwyt.

–	Dlaczego	próbowałeś	mnie	uderzyć?

–	Chciałem,	żebyś	coś	zobaczył	–	odpowiedział	Teft.	–	Widzisz,	masz	tę	sakiewkę

kul,	 którą	 dał	 ci	 Lopen,	 oraz	 własną	 sakiewkę	 z	 tymi,	 które	 ostatnio	 zgromadziliśmy.

Więcej	 Burzowego	 Światła	 niż	 kiedykolwiek	 nosiłeś	 przy	 sobie,	 a	 przynajmniej ostatnio.

–	A	co	to	ma	wspólnego	z	czymkolwiek?	–	spytał	Kaladin.	Co	to	było	za	gorąco	w

jego	wnętrzu,	ten	płomień	w	jego	żyłach?

–	Gancho	–	powiedział	Lopen	głosem	pełnym	podziwu.	–	Ty	świecisz.

Kaladin	zmarszczył	czoło.	O	czym	on…

I	 wtedy	 to	 zauważył.	 Były	 bardzo	 słabe,	 ale	 rzeczywiste,	 smużki	 świetlistego dymu	 unoszące	 się	 z	 jego	 skóry.	 Jak	 para	 wznosząca	 się	 nad	 misą	 gorącej	 wody	 w chłodną	zimową	noc.

Kaladin	 z	 drżeniem	 odstawił	 torbę	 na	 szeroki	 brzeg	 beczułki	 z	 deszczówką.

Poczuł	 chłód	 na	 skórze.	 Co	 to	 było?	 Wstrząśnięty	 uniósł	 drugą	 rękę	 i	 wpatrzył	 się	 w pasma,	które	się	z	niej	wznosiły.

–	Coś	ty	mi	zrobił?	–	spytał,	patrząc	na	Tefta.

Starszy	mostowy	wciąż	się	uśmiechał.

–	Odpowiedz	mi!	–	Kaladin	zrobił	krok	naprzód	i	chwycił	starszego	mężczyznę	za

koszulę.

Ojcze	Burz,	ale	silny	się	czuję!

–	 Niczego	 nie	 zrobiłem,	 chłopcze	 –	 odparł	 tamten.	 –	 Sam	 to	 robisz	 od	 jakiegoś czasu.	Złapałem	cię	na	karmieniu	się	Burzowym	Światłem,	kiedy	byłeś	chory.

Burzowe	 Światło.	 Kaladin	 puścił	 Tefta	 i	 sięgnął	 do	 kieszeni	 po	 sakiewkę	 z

kulami.	Wyciągnął	ją	i	otworzył.

W	 środku	 było	 ciemno.	 Wszystkie	 klejnoty	 zostały	 opróżnione.	 Białe	 światło

emanujące	ze	skóry	Kaladina	słabo	rozświetlało	wnętrze	sakiewki.

–	To	dopiero	coś	–	powiedział	Lopen	z	boku.

Kaladin	 odwrócił	 się	 i	 odkrył,	 że	 pochylony	 Herdaz	 wpatruje	 się	 w	 torbę.

Dlaczego	to	było	takie	ważne?

I	 wtedy	 to	 zobaczył.	 Myślał,	 że	 odstawił	 torbę	 na	 krawędź	 beczułki,	 ale	 w pośpiechu	tylko	przycisnął	ją	do	jej	boku.	Torba	trzymała	się	teraz	drewna.	Przyczepiła się,	jakby	wisiała	na	niewidzialnym	haku.	I	emanowała	słabym	blaskiem,	jak	Kaladin.

Na	jego	oczach	blask	zniknął,	a	torba	upadła	na	ziemię.

Kaladin	 uniósł	 dłoń	 do	 czoła	 i	 powiódł	 wzrokiem	 od	 zdziwionego	 Lopena	 do

zaciekawionego	Tefta.	Następnie	gorączkowo	rozejrzał	się	po	placu.	Nikt	inny	na	nich

nie	patrzył	–	w	blasku	słońca	opary	świeciły	zbyt	słabo,	by	je	było	widać	na	odległość.

Ojcze	Burz…	co…	jak…

Zauważył	 nad	 sobą	 znajomy	 kształt.	 Syl	 poruszała	 się	 jak	 liść	 niesiony	 na

wietrze,	rzucany	we	wszystkie	strony,	swobodny,	ledwie	widoczny.

Ona	to	zrobiła!	–	pomyślał	Kaladin.	Co	ona	mi	zrobiła?

Zostawiwszy	 Lopena	 i	 Tefta,	 pobiegł	 w	 stronę	 Syl.	 Jego	 nogi	 zbyt	 szybko	 niosły go	do	przodu.

–	Syl!	–	wrzasnął,	zatrzymując	się	pod	nią.

Opadła,	 by	 zawisnąć	 przed	 nim,	 zmieniła	 się	 przy	 tym	 z	 liścia	 w	 młodą	 kobietę stojącą	w	powietrzu.

–	Tak?

Kaladin	rozejrzał	się	dookoła.

–	Chodź	ze	mną	–	powiedział	i	pośpieszył	w	jedną	z	uliczek	między	koszarami.

Przycisnął	 się	 do	 ściany	 i	 stanął	 w	 cieniu,	 oddychając.	 Tu	 nikt	 nie	 mógł	 go zobaczyć.

Syl	wylądowała	w	powietrzu	przed	nim.	Założyła	ręce	za	plecami	i	przyjrzała	mu

się.

–	Świecisz.

–	Coś	ty	mi	zrobiła?

Przechyliła	głowę	i	wzruszyła	ramionami.

–	 Syl…	 –	 powiedział	 z	 groźbą	 w	 głosie,	 choć	 nie	 wiedział,	 jaką	 krzywdę	 mógłby zrobić	sprenowi.

–	 Nie	 wiem,	 Kaladinie	 –	 odparła	 szczerze	 i	 usiadła,	 zwieszając	 nogi	 z

niewidzialnego	postumentu.	 –	Ja…	 ja	słabo	 pamiętam	rzeczy,	 które	kiedyś	 znałam	 tak dobrze.	Ten	świat,	kontakty	z	ludźmi.

–	Ale	coś	zrobiłaś.

–	My	coś	zrobiliśmy.	Nie	ja.	Nie	ty.	Ale	razem…

–	To	mi	nic	nie	daje.

Skrzywiła	się.

–	Wiem.	Przepraszam.

Kaladin	uniósł	rękę.	W	cieniu	światło,	którym	emanował,	było	bardziej	widoczne.

Gdyby	ktoś	przechodził	obok…

–	Jak	się	mogę	tego	pozbyć?

–	A	dlaczego	chciałbyś	się	tego	pozbyć?

–	Cóż,	ponieważ…	ja…	Bo	tak.

Syl	nie	odpowiedziała.

Kaladinowi	 coś	 przyszło	 na	 myśl.	 Coś,	 o	 co	 być	 może	 powinien	 zapytać	 dużo wcześniej.

–	Nie	jesteś	wiatrosprenem,	prawda?

Zawahała	się,	po	czym	potrząsnęła	głową.

–	Nie.

–	To	czym	jesteś?

–	Nie	wiem.	Wiążę	rzeczy.

Wiążę	rzeczy.	Kiedy	robiła	dowcipy,	sprawiała,	że	rzeczy	łączyły	się	ze	sobą.	Buty

przylepiały	 się	 do	 ziemi	 i	 ludzie	 się	 potykali.	 Ktoś	 sięgał	 po	 płaszcz	 wiszący	 na haczyku	 i	 nie	 mógł	 go	 zdjąć.	 Kaladin	 sięgnął	 w	 dół	 i	 podniósł	 kamień	 z	 ziemi.	 Był

wielkości	jego	dłoni,	wygładzony	przez	wichry	i	deszcz.	Przycisnął	go	do	ściany	koszar i	wepchnął	weń	swoje	Światło.

Poczuł	 dreszcz.	 Kamień	 zaczął	 emanować	 świetlistymi	 oparami.	 Kiedy	 Kaladin

cofnął	dłoń,	kamień	pozostał	na	miejscu,	przylepiony	do	ściany	budynku.

Kaladin	nachylił	się	i	zmrużył	oczy.	Wydawało	mu	się,	że	widzi	malutkie	spreny, ciemnoniebieskie,	 w	 kształcie	 plam	 atramentu,	 tłoczące	 się	 w	 miejscu,	 gdzie	 kamień dotykał	ściany.

–	 Więziospreny	 –	 powiedziała	 Syl,	 podchodząc	 do	 jego	 głowy.	 Wciąż	 stała	 w

powietrzu.

–	Trzymają	kamień	w	miejscu.

–	Może.	A	może	przyciągnęło	je	to,	co	ty	zrobiłeś,	mocując	w	tym	miejscu	kamień.

–	To	nie	tak	działa.	Prawda?

–	Czy	zgniłospreny	wywołują	chorobę	–	odezwała	się	od	niechcenia	Syl	–	czy	ona

je	przyciąga?

–	Wszyscy	wiedzą,	że	ją	wywołują.

–	 A	 wiatrospreny	 wywołują	 wiatr?	 Deszczospreny	 deszcz?	 Ogniospreny

płomienie?

Zawahał	się.	Nie,	wcale	nie.	Prawda?

–	 To	 nie	 ma	 sensu.	 Muszę	 się	 dowiedzieć,	 jak	 się	 pozbyć	 tego	 światła,	 nie	 je badać.

–	 A	 dlaczego	 –	 powtórzyła	 Syl	 –	 musisz	 się	 go	 pozbyć?	 Kaladinie,	 słyszałeś opowieści.	Ludzie,	którzy	chodzili	po	ścianach,	którzy	przywiązywali	do	siebie	burzę.

Wiatrowi.	Dlaczego	chciałbyś	się	pozbyć	czegoś	takiego?

Kaladin	 próbował	 to	 określić.	 Leczenie,	 to,	 że	 nigdy	 nie	 zostawał	 ranny,	 choć biegł	na	przedzie	mostu…	Tak,	wiedział,	że	dzieje	się	coś	dziwnego.	Dlaczego	tak	go	to przerażało?	Czy	dlatego,	że	bał	się	znaleźć	na	marginesie,	jak	jego	ojciec	jako	chirurg w	Palenisku?	A	może	chodziło	o	coś	większego?

–	Robię	to,	co	Świetliści	–	stwierdził.

–	Właśnie	to	powiedziałam.

–	 Zastanawiałem	 się,	 czy	 przynoszę	 pecha,	 czy	 może	 naraziłem	 się	 czemuś	 w

rodzaju	Starej	Magii.	Może	to	wszystko	wyjaśnia!	Wszechmocny	przeklął	Zaginionych

Świetlistych	za	to,	że	zdradzili	ludzkość.	A	jeśli	ja	też	jestem	przeklęty	ze	względu	na to,	co	robię?

–	Kaladinie	–	powiedziała	–	nie	jesteś	przeklęty.

–	Przed	chwilą	mówiłaś,	że	nie	wiesz,	co	się	dzieje.	–	Spacerował	w	przejściu.	Z

boku	 kamień	 w	 końcu	 się	 odkleił	 i	 spadł	 na	 ziemię.	 –	 Czy	 możesz	 powiedzieć	 z	 całą pewnością,	że	to,	co	robię,	nie	ściągnęło	na	mnie	pecha?	Czy	wiesz	dość,	by	całkowicie temu	zaprzeczyć?

Stała	w	powietrzu	z	założonymi	rękami	i	nic	nie	mówiła.

–	 To…	 coś	 –	 powiedział	 Kaladin,	 wskazując	 na	 kamień.	 –	 To	 nienaturalne.

Świetliści	zdradzili	ludzkość.	Ich	moce	ich	opuściły	i	zostali	przeklęci.	Wszyscy	znają legendy.	–	Spojrzał	na	dłonie,	nadal	świecące,	choć	słabiej	niż	wcześniej.	–	Cokolwiek zrobiliśmy,	cokolwiek	się	ze	mną	stało,	sprowadziłem	na	siebie	to	samo	przekleństwo.

Dlatego	wszyscy	wokół	mnie	umierają,	kiedy	próbuję	im	pomóc.

–	I	sądzisz,	że	jestem	przekleństwem?	–	spytała	go.

–	Ja…	Cóż,	powiedziałaś,	że	jesteś	częścią	tego	i…

Zrobiła	krok	naprzód,	pokazała	na	niego	palcem,	malutka,	rozzłoszczona	kobietka

wisząca	w	powietrzu.

–	I	myślisz,	że	ja	to	wszystko	spowodowałam?	Twoje	porażki?	Śmierci?

Kaladin	 nie	 odpowiedział.	 Natychmiast	 się	 zorientował,	 że	 milczenie	 nie	 jest najlepszą	 odpowiedzią.	 Syl,	 zadziwiająco	 ludzka	 w	 swoich	 uczuciach,	 zawirowała	 w powietrzu	ze	zranioną	miną	i	odleciała	w	postaci	świetlistej	wstęgi.

Przesadzam,	 powiedział	 sobie.	 Był	 po	 prostu	 zaniepokojony.	 Znów	 oparł	 się	 o ścianę,	unosząc	dłoń	do	głowy.	Nim	jednak	zdążył	zebrać	myśli,	w	wejściu	pojawiły	się cienie.	Teft	i	Lopen.

–	Mówiący	do	skał!	–	rzekł	Lopen.	–	Naprawdę	świecisz	w	ciemności,	gancho!

Teft	chwycił	Lopena	za	ramię.

–	Nikomu	nie	powie,	chłopcze.	Już	ja	o	to	zadbam.

–	 Tak,	 gancho	 –	 dodał	 Lopen.	 –	 Przysięgałem,	 że	 nic	 nie	 powiem.	 Herdazowi możesz	zaufać.

Kaladin	 popatrzył	 na	 nich	 z	 oszołomieniem.	 Przepchnął	 się	 obok	 i	 pobiegł	 przez plac,	uciekając	przed	spojrzeniami.

*

Nim	 zapadł	 zmrok,	 ciało	 Kaladina	 przestało	 emanować	 światłem.	 Blask	 przygasł

jak	ognisko	i	zniknął	w	ciągu	kilku	minut.

Kaladin	 szedł	 na	 południe	 wzdłuż	 krawędzi	 Strzaskanych	 Równin,	 przez	 teren

między	 obozami	 i	 Równinami.	 W	 niektórych	 miejscach	 –	 jak	 plac	 zbiórki	 w	 pobliżu tartaków	 Sadeasa	 –	 łączyło	 je	 łagodne	 zbocze.	 W	 innych	 znajdowała	 się	 krótka	 grań, wysoka	na	osiem	albo	dziesięć	stóp.	Właśnie	mijał	jedną	z	nich,	po	prawej	miał	skały, po	lewej	otwarte	Równiny.

Skałę	 znaczyły	 wgłębienia,	 szczeliny	 i	 nisze.	 W	 niektórych	 zacienionych

miejscach	wciąż	kryły	się	kałuże	po	arcyburzy	sprzed	kilku	dni.	Po	kamieniach	nadal

biegały	 rozmaite	 stwory,	 choć	 chłód	 wkrótce	 miał	 skłonić	 je	 do	 ukrycia	 się.	 Kaladin minął	 fragment	 upstrzony	 licznymi	 niewielkimi,	 pełnymi	 wody	 otworami.	 Chłeptały	 z nich	 kremliki	 –	 stwory	 o	 wielu	 odnóżach,	 malutkich	 szczypcach	 i	 pancerzu pokrywającym	 wydłużone	 ciała.	 Ze	 środka	 wystrzeliła	 niewielka	 macka	 i	 wciągnęła jednego	z	nich	do	otworu.	Pewnie	chwytacz.

Na	 zboczu	 grani	 rosła	 trawa,	 jej	 źdźbła	 wysuwały	 się	 z	 otworów.	 Pośród	 zieleni niczym	 kwiaty	 wyrastały	 kępy	 palcomchu.	 Jaskraworóżowe	 i	 purpurowe	 pędy palcomchu	przypominały	kołyszące	się	na	wietrze	macki.	Kiedy	przechodził,	płochliwe trawy	 się	 chowały,	 ale	 palcomech	 był	 odważniejszy.	 Kępy	 cofnęłyby	 się	 do	 skorupy dopiero,	gdyby	postukał	w	kamień	obok	nich.

Na	 grani	 stało	 kilku	 zwiadowców	 i	 spoglądało	 na	 Strzaskane	 Równiny.	 Okolica pod	 granią	 nie	 należała	 do	 żadnego	 określonego	 arcyksięcia	 i	 zwiadowcy	 ignorowali Kaladina.	 Zostałby	 zatrzymany,	 gdyby	 próbował	 opuścić	 obozy	 od	 strony	 południowej lub	północnej.

Żaden	 z	 mostowych	 nie	 poszedł	 za	 nim.	 Nie	 był	 pewien,	 co	 powiedział	 im	 Teft.

Pewnie	wyjaśnił,	że	Kaladin	był	zrozpaczony	po	śmierci	Mapy.

Dziwnie	się	czuł	w	samotności.	Od	chwili,	gdy	został	zdradzony	przez	Amarama	i

uczyniony	 niewolnikiem,	 przebywał	 w	 towarzystwie.	 Niewolników,	 z	 którymi

spiskował.	Mostowych,	z	którymi	pracował.	Żołnierzy,	którzy	go	pilnowali,	właścicieli, którzy	 go	 bili,	 przyjaciół,	 którzy	 na	 niego	 liczyli.	 Po	 raz	 ostatni	 był	 sam	 tamtej	 nocy, gdy	został	przywiązany	i	pozostawiony	na	śmierć	w	arcyburzy.

Nie,	 pomyślał.	 Nie	 byłem	 sam	 tamtej	 nocy.	 Syl	 była	 ze	 mną.	 Opuścił	 głowę,

mijając	niewielkie	pęknięcia	w	ziemi	po	lewej.	Te	pęknięcia	w	miarę	przesuwania	się na	wschód	zmieniały	się	w	rozpadliny.

Co	 się	 z	 nim	 działo?	 Nie	 miał	 urojeń.	 Teft	 i	 Lopen	 też	 to	 widzieli.	 Starszy mężczyzna	się	tego	wręcz	spodziewał.

Kaladin	 powinien	 umrzeć	 podczas	 tamtej	 arcyburzy.	 A	 jednak	 wkrótce	 wstał	 z

posłania.	 Wciąż	 powinien	 mieć	 obolałe	 żebra,	 ale	 nie	 czuł	 ich	 bólu	 od	 tygodni.	 Jego kule,	 jak	 również	 te	 należące	 do	 mostowych	 znajdujących	 się	 w	 pobliżu,	 nieustannie traciły	Burzowe	Światło.

Czy	 to	 arcyburza	 go	 odmieniła?	 Nie,	 odkrywał	 wyczerpane	 kule,	 nim	 został

wywieszony.	A	Syl…	właściwie	przyznała	się	do	odpowiedzialności	za	część	z	tego,	co

się	wydarzyło.	To	trwało	od	dawna.

Zatrzymał	 się	 przy	 skalnym	 występie	 i	 oparł	 o	 niego,	 zmuszając	 trawę	 do

cofnięcia	 się.	 Popatrzył	 na	 wschód,	 w	 stronę	 Strzaskanych	 Równin.	 Jego	 dom.	 Jego grobowiec.	 To	 życie	 rozrywało	 go	 na	 strzępy.	 Mostowi	 traktowali	 go	 jako	 autorytet, uważali	 za	 przywódcę,	 zbawcę.	 Ale	 on	 miał	 w	 sobie	 pęknięcia,	 jak	 pęknięcia	 skał	 w pobliżu	krawędzi	Równin.

Te	 pęknięcia	 stawały	 się	 coraz	 większe.	 Ciągle	 składał	 obietnice	 samemu	 sobie, jak	człowiek	biegnący	na	daleki	dystans,	któremu	nie	pozostało	wiele	energii.	Jeszcze odrobinę.	 Tylko	 do	 tamtego	 następnego	 wzgórza.	 Tam	 możesz	 się	 poddać.	 Małe pęknięcia,	szczeliny	w	kamieniu.

Dobrze,	 że	 tu	 trafiłem,	 pomyślał.	 Pasujemy	 do	 siebie,	 ty	 i	 ja.	 Jestem	 do	 ciebie podobny.	Co	w	ogóle	sprawiło,	że	Równiny	zostały	strzaskane?	Jakiś	wielki	ciężar?

Ponad	 Równinami	 wzniosła	 się	 odległa	 melodia.	 Kaladin	 podskoczył.	 Dźwięk	 był

tak	 niespodziewany,	 tak	 nie	 na	 miejscu,	 że	 wydawał	 się	 niepokojący	 mimo	 swej delikatności.

Dźwięki	 dobiegały	 z	 Równin.	 Ruszył	 naprzód,	 z	 wahaniem,	 choć	 nie	 mógł	 się

oprzeć.	 Na	 wschód,	 na	 płaskie,	 smagane	 wiatrem	 skały.	 W	 miarę	 jak	 szedł,	 dźwięk stawał	 się	 głośniejszy,	 ale	 wciąż	 był	 dręczący,	 nieuchwytny.	 Flet	 o	 tonacji	 niższej	 niż większość,	które	dotąd	słyszał.

Podszedłszy	bliżej,	Kaladin	poczuł	dym.	Płonął	tam	ogień.	Malutkie	ognisko.

Wyszedł	 na	 krawędź	 półwyspu,	 pośród	 rozpadlin,	 które	 wyrastały	 z	 pęknięć,	 aż ich	dno	zniknęło	w	mroku.	Na	samym	końcu	półwyspu,	otoczonym	z	trzech	stron	przez rozpadliny,	 natrafił	 na	 mężczyznę	 siedzącego	 na	 głazie,	 a	 ubranego	 w	 czarny	 mundur jasnookiego.	Przed	nim	płonął	niewielki	ogień	ze	skorup	skałopąka.	Włosy	mężczyzny były	 krótkie	 i	 czarne,	 jego	 twarz	 kanciasta.	 U	 pasa	 nosił	 wąski	 miecz	 w	 czarnej pochwie.	Oczy	mężczyzny	były	bladoniebieskie.	Kaladin	nigdy	nie	słyszał	o	jasnookim mężczyźnie	grającym	na	flecie.	Czyż	nie	uznawali	muzyki	za	kobiece	zajęcie?	Jasnoocy śpiewali,	ale	nie	grali	na	instrumentach,	chyba	że	byli	żarliwcami.

Ten	 mężczyzna	 był	 niezmiernie	 utalentowany.	 Dziwna	 melodia,	 którą	 wygrywał,

wydawała	 się	 obca,	 niemal	 nierealna,	 jakby	 pochodziła	 z	 innego	 miejsca	 i	 czasu.

Odbijała	 się	 echem	 od	 rozpadliny	 i	 wracała,	 brzmiało	 to	 niemal	 tak,	 jakby	 mężczyzna grał	w	duecie	sam	ze	sobą.

Kaladin	 zatrzymał	 się	 w	 pewnej	 odległości,	 uświadamiając	 sobie,	 że	 ostatnim, czego	 potrzebował,	 było	 spotkanie	 z	 oświeconym,	 i	 to	 na	 tyle	 ekscentrycznym,	 by nosić	 czerń	 i	 wędrować	 po	 Strzaskanych	 Równinach,	 żeby	 ćwiczyć	 grę	 na	 flecie.

Odwrócił	się,	by	odejść.

Muzyka	ucichła.	Kaladin	się	zatrzymał.

–	Zawsze	się	martwię,	że	zapomnę,	jak	na	nim	grać	–	usłyszał	cichy	głos.	–	Wiem,

to	głupie,	biorąc	pod	uwagę,	jak	długo	ćwiczyłem.	Ale	ostatnio	nie	poświęcam	mu	tyle

uwagi,	na	ile	zasługuje.

Kaladin	 odwrócił	 się	 w	 stronę	 nieznajomego.	 Jego	 flet	 wyrzeźbiono	 z	 ciemnego, niemal	 czarnego	 drewna.	 Instrument	 wydawał	 się	 zbyt	 zwyczajny,	 by	 należeć	 do jasnookiego,	a	jednak	mężczyzna	trzymał	go	z	szacunkiem.

–	Co	tu	robisz?	–	spytał	Kaladin.

–	Siedzę.	Czasami	gram.

–	To	znaczy,	dlaczego	tu	jesteś?

–	Dlaczego	tu	jestem?	–	powtórzył	mężczyzna,	opuszczając	flet	i	rozluźniając	się.	–

A	 dlaczego	 każdy	 z	 nas	 tu	 jest?	 To	 dość	 wnikliwe	 pytanie	 jak	 na	 pierwsze	 spotkanie, młody	mostowy.	Ogólnie	rzecz	biorąc,	wolałbym	najpierw	się	przedstawić,	nim	zacznę dyskusję	 o	 teologii.	 Obiad	 też,	 gdyby	 jakiś	 się	 znalazł.	 Może	 krótką	 drzemkę.

Właściwie	wszystko	powinno	poprzedzać	teologię.	Ale	szczególnie	przedstawienie	się.

–	W	porządku	–	stwierdził	Kaladin.	–	W	takim	razie	ty…?

–	Siedzę.	A	czasem	gram…	na	umysłach	mostowych.

Kaladin	poczerwieniał	i	znów	odwrócił	się,	żeby	odejść.	Niech	ten	głupi	jasnooki

mówi	i	robi	co	chce.	Kaladin	musiał	się	zastanowić	nad	poważnymi	decyzjami.

–	Uciekaj	–	powiedział	z	tyłu	jasnooki.	–	Cieszę	się,	że	odchodzisz.	Nie	chciałbym,

żebyś	za	bardzo	się	zbliżył.	Jestem	dość	przywiązany	do	swojego	Burzowego	Światła.

Kaladin	znieruchomiał.	Następnie	się	odwrócił.

–	Co?

–	 Do	 moich	 kul	 –	 powiedział	 dziwny	 mężczyzna,	 unosząc	 coś,	 co	 wyglądało	 jak napełniony	 szmaragdowy	 broam.	 –	 Wszyscy	 wiedzą,	 że	 mostowi	 to	 złodzieje,	 a przynajmniej	żebracy.

Oczywiście.	 Mówił	 o	 kulach.	 Nie	 wiedział	 o…	 przypadłości	 Kaladina.	 Prawda?

Oczy	mężczyzny	błyszczały,	jakby	opowiedział	świetny	dowcip.

–	 Nie	 obrażaj	 się,	 że	 nazwałem	 cię	 złodziejem	 –	 stwierdził	 mężczyzna,	 unosząc palec.	Kaladin	zmarszczył	czoło.	Gdzie	podziała	się	kula?	Trzymał	ją	w	tej	dłoni.	–	To był	komplement.

–	Komplement?	Nazwanie	kogoś	złodziejem?

–	Oczywiście.	Sam	jestem	złodziejem.

–	Naprawdę?	A	co	kradniesz?

–	Dumę	–	odparł	mężczyzna.	–	I	czasem	nudę,	jeśli	wolno	mi	być	z	siebie	dumnym.

Jestem	Królewskim	Trefnisiem.	Albo	raczej	do	niedawna	byłem.	Pewnie	wkrótce	stracę

ten	tytuł.

–	Królewskim	kim?

–	Trefnisiem.	Moim	zadaniem	jest	mówienie	trafnych	rzeczy.

–	To,	co	mówisz,	jest	raczej	dezorientujące	niż	trafne.

–	Ach	–	powiedział	mężczyzna.	Jego	oczy	błyszczały.	–	Już	okazałeś	się	mądrzejszy

od	 większości	 ludzi,	 w	 których	 towarzystwie	 ostatnio	 przebywałem.	 W	 takim	 razie, jakie	rzeczy	są	trafne?

–	Błyskotliwe.

–	A	co	to	jest	błyskotliwość?

–	 Ja…	 –	 Po	 co	 w	 ogóle	 prowadził	 tę	 rozmowę?	 –	 Wydaje	 mi	 się,	 że	 umiejętność mówienia	właściwych	rzeczy	we	właściwym	czasie.

Królewski	Trefniś	przechylił	głowę	i	uśmiechnął	się.	W	końcu	wyciągnął	rękę	do

Kaladina.

–	A	jak	się	nazywasz,	mój	zamyślony	mostowy?

Kaladin	z	wahaniem	wyciągnął	rękę.

–	Kaladin.	A	ty?

–	Miałem	wiele	imion.	–	Mężczyzna	uścisnął	dłoń	Kaladina.	–	Zacząłem	życie	jako

myśl,	koncept,	słowa	na	kartce.	To	była	kolejna	rzecz,	którą	ukradłem.	Samego	siebie.

Innym	razem	nazywano	mnie	od	kamienia.

–	Ładnego,	mam	nadzieję.

–	 Pięknego	 –	 powiedział	 mężczyzna.	 –	 Który	 stał	 się	 całkowicie	 bezwartościowy, ponieważ	to	ja	go	nosiłem.

–	Cóż,	jak	cię	teraz	nazywają	ludzie?

–	Różnie	i	rzadko	uprzejmie.	Niestety,	większość	z	tych	imion	jest	prawdziwa.	Ty

jednak	możesz	mi	mówić	Hoid.

–	Tak	się	nazywasz?

–	 Nie.	 To	 imię	 kogoś,	 kogo	 powinienem	 kochać.	 Kolejna	 rzecz,	 którą	 ukradłem.

My,	złodzieje,	już	tak	robimy.

Spojrzał	 na	 wschód,	 ponad	 ciemniejącymi	 Równinami.	 Malutkie	 ognisko	 płonące

przy	skale	Hoida	rzucało	słaby	czerwonawy	blask.

–	Miło	było	cię	poznać	–	powiedział	Kaladin.	–	Muszę	iść…

–	Najpierw	ci	coś	dam.	–	Hoid	podniósł	flet.	–	Zaczekaj,	proszę.

Kaladin	 westchnął.	 Miał	 przeczucie,	 że	 ten	 dziwny	 mężczyzna	 nie	 pozwoli	 mu

uciec,	dopóki	nie	skończy.

–	To	flet	Wędrowca	–	powiedział	Hoid,	wpatrując	się	w	drewno.	–	W	założeniu	ma

korzystać	z	niego	bajarz,	przygrywać	sobie	na	nim	podczas	opowiadania	historii.

–	Chciałeś	powiedzieć,	że	ma	towarzyszyć	bajarzowi.	Ma	na	nim	przygrywać	ktoś

inny,	kiedy	on	opowiada.

–	Chciałem	powiedzieć	to,	co	powiedziałem.

–	A	jak	można	opowiadać	historię	i	jednocześnie	grać	na	flecie?

Hoid	uniósł	brew	i	podniósł	flet	do	ust.	Grało	się	na	nim	inaczej	niż	na	większości

fletów,	które	widział	Kaladin	–	Hoid	nie	trzymał	go	przed	sobą	w	dół,	ale	skierował	go w	bok.	Zagrał	kilka	nut	na	próbę.	Brzmiały	tak	samo	melancholijnie	jak	wcześniej.

–	To	opowieść	–	powiedział	Hoid	–	o	Derethilu	i	 Wędrownym	żaglu.

Zaczął	 grać,	 szybciej	 i	 ostrzej	 niż	 wcześniej.	 Nuty	 wpadały	 jedna	 na	 drugą, wybiegały	 z	 fletu	 jak	 ścigające	 się	 dzieci.	 Były	 piękne	 i	 wyraźne,	 opadające	 się	 i wznoszące,	skomplikowane	jak	ręcznie	tkany	dywan.

Kaladin	 stał	 i	 słuchał	 jak	 sparaliżowany.	 Melodia	 była	 potężna,	 wręcz

przytłaczająca.	 Jakby	 każda	 nuta	 była	 haczykiem,	 wyrzuconym,	 by	 przebić	 ciało Kaladina	i	zatrzymać	go.

Hoid	 przerwał	 gwałtownie,	 ale	 nuty	 odbijały	 się	 echem	 od	 rozpadliny	 i	 wracały, towarzysząc	jego	słowom.

–	Derethil	jest	znany	w	wielu	krainach,	choć	tu,	na	wschodzie,	nie	mówi	się	o	nim

tak	 często.	 Był	 królem	 w	 okresie	 cieniodni,	 czasie	 przed	 pamięcią.	 Potężny	 człowiek.

Dowódca	 tysięcy,	 przywódca	 dziesiątek	 tysięcy.	 Wysoki,	 władczy,	 pobłogosławiony jasną	skórą	i	jaśniejszymi	oczyma.	Wszyscy	mu	zazdrościli.

Kiedy	 echa	 ucichły,	 Hoid	 znów	 zaczął	 grać	 w	 tym	 samym	 rytmie.	 Właściwie

wydawało	 się,	 że	 kontynuował	 dokładnie	 w	 miejscu,	 w	 którym	 odbijające	 się	 echem nuty	 stały	 się	 zbyt	 ciche,	 jakby	 muzyka	 nie	 została	 przerwana.	 Melodia	 stała	 się gładsza,	 sugerując	 króla	 idącego	 przez	 dwór	 z	 dworzanami.	 Grając,	 Hoid	 przymknął

oczy	 i	 pochylił	 się	 nad	 ogniskiem.	 Powietrze,	 które	 wydmuchiwał	 z	 fletu,	 wzburzyło dym.

Muzyka	 przycichła.	 Dym	 zawirował	 i	 Kaladinowi	 zdawało	 się,	 że	 w	 dymie	 widzi twarz	 mężczyzny,	 mężczyzny	 o	 spiczastej	 brodzie	 i	 wysokich	 kościach	 policzkowych.

Oczywiście,	 wcale	 jej	 tam	 nie	 było.	 To	 tylko	 wyobraźnia.	 Ale	 niepokojąca	 melodia	 i wirujący	dym	pobudzały	jego	imaginację.

–	 Derethil	 walczył	 przeciwko	 Pustkowcom	 w	 dniach	 Heroldów	 i	 Świetlistych	 –

powiedział	Hoid,	nie	otwierając	oczu.	Flet	miał	tuż	przy	ustach,	a	melodia	odbijała	się od	 rozpadliny	 i	 towarzyszyła	 jego	 słowom.	 –	 Kiedy	 w	 końcu	 zapanował	 pokój,	 odkrył, że	 nie	 jest	 zadowolony.	 Wciąż	 spoglądał	 na	 zachód,	 w	 stronę	 wielkiego	 morza.

Zamówił	 najwspanialszy	 okręt,	 jaki	 znała	 ludzkość,	 majestatyczny	 statek,	 który	 miał

dokonać	 czegoś,	 na	 co	 nikt	 wcześniej	 się	 nie	 porwał,	 przepłynąć	 morze	 podczas arcyburzy.

Echa	przycichły	i	Hoid	znów	zaczął	grać,	jakby	wymieniając	się	z	niewidzialnym

towarzyszem.	Dym	zawirował,	wznosząc	się	w	powietrzu,	wirując	na	wietrze	oddechu

Hoida.	A	Kaladinowi	zdawało	się,	że	widzi	ogromny	okręt	w	stoczni,	o	żaglu	wysokim

jak	 dom,	 przywiązanym	 do	 kadłuba	 jak	 strzała.	 Melodia	 stała	 się	 szybka	 i	 urywana, jakby	miała	naśladować	odgłosy	młotów	i	pił.

–	 Celem	 Derethila	 –	 powiedział	 Hoid	 –	 było	 odnalezienie	 miejsca,	 z	 którego przybywali	 Pustkowcy,	 miejsca,	 w	 którym	 się	 mnożyli.	 Wielu	 nazywało	 go	 głupcem, ale	nikomu	nie	udało	się	go	powstrzymać.	Nazwał	statek	 Wędrownym	żaglem	 i	 zebrał

załogę	 z	 najdzielniejszych	 marynarzy.	 Później,	 w	 dniu,	 w	 którym	 szykowała	 się arcyburza,	 ten	 statek	 wypłynął.	 Wypłynął	 na	 ocean,	 z	 rozpiętym	 szeroko	 żaglem,	 jak ramiona	otwarte	na	burzowe	wichry…

W	 jednej	 chwili	 Hoid	 uniósł	 flet	 do	 ust	 i	 kopnięciem	 w	 skorupę	 skałopąka

wzburzył	ogień.	W	powietrze	uniosły	się	iskry,	a	dym	wzbił	się	i	zawirował,	gdy	Hoid

obrócił	 głowę	 i	 skierował	 otwory	 fletu	 w	 stronę	 dymu.	 Melodia	 stała	 się	 gwałtowna, burzliwa,	nuty	pojawiały	się	niespodziewanie	i	wibrowały.	Gamy	wznosiły	się	wysoko, aż	rozległ	się	pisk.

I	 Kaladin	 zobaczył	 to	 oczyma	 duszy.	 Potężny	 statek	 nagle	 malutki	 w	 obliczu straszliwej	 mocy	 arcyburzy.	 Niesiony	 na	 niekończące	 się	 morze.	 Na	 co	 liczył	 lub	 miał

nadzieję	ten	Derethil?	Arcybyrza	na	lądzie	była	straszliwa.	A	na	morzu?

Dźwięki	 odbijały	 się	 echem	 od	 skał.	 Kaladin	 odkrył,	 że	 opadł	 na	 ziemię,

wpatrując	 się	 w	 wirujący	 dym	 i	 płomienie.	 Widział	 malutki	 stateczek	 pochwycony przez	wściekły	wir.

W	 końcu	 muzyka	 Hoida	 spowolniła	 i	 gwałtowne	 echa	 przycichły,	 pozostawiając

łagodniejszą	melodię.	Jak	szmer	fal.

–	 Wędrowny	 żagiel	 został	 niemal	 zniszczony,	 ale	 Derethil	 ocalał	 wraz	 z większością	 marynarzy.	 Znaleźli	 się	 na	 kręgu	 malutkich	 wysepek	 otaczających ogromny	 wir,	 którym,	 jak	 powiadają,	 spływa	 woda	 oceanu.	 Derethila	 i	 jego	 załogę powitali	dziwni	ludzie	o	długich,	smukłych	ciałach,	którzy	nosili	jednobarwne	szaty,	a we	 włosach	 muszle	 niepodobne	 do	 żadnych,	 które	 rosną	 na	 Rosharze.	 Ci	 ludzie przyjęli	 ocalałych,	 nakarmili	 ich	 i	 pomogli	 im	 powrócić	 do	 zdrowia.	 Podczas	 tygodni zdrowienia	Derethil	badał	ten	dziwny	lud,	który	nazywał	sam	siebie	Uvarami,	Ludźmi Wielkiej	 Otchłani.	 Prowadzili	 dziwne	 życie.	 W	 przeciwieństwie	 do	 mieszkańców Rosharu,	 którzy	 ciągle	 się	 spierają,	 ci	 Uvarovie	 byli	 zgodnym	 ludem.	 Od	 dziecka	 nie było	żadnych	pytań.	Każdy	wypełniał	swoje	obowiązki.

Hoid	 znów	 zaczął	 grać.	 Dym	 unosił	 się	 swobodnie.	 Kaladinowi	 wydawało	 się,	 że widzi	w	nim	ludzi,	pracowitych,	zawsze	zajętych.	Między	nimi	stał	budynek,	a	w	oknie widniała	przyglądająca	się	im	postać,	Derethil.	Muzyka	była	uspokajająca.

–	 Pewnego	 dnia	 –	 powiedział	 Hoid	 –	 kiedy	 Derethil	 i	 jego	 ludzie	 ćwiczyli,	 by odzyskać	 siły,	 młodziutka	 służąca	 przyniosła	 im	 napoje.	 Potknęła	 się	 na	 kamieniu, upuściła	kielichy	na	ziemię	i	potłukła	je.	W	jednej	chwili	inni	Uvarowie	rzucili	się	na nieszczęsne	 dziecko	 i	 brutalnie	 je	 zamordowali.	 Derethil	 i	 jego	 ludzie	 byli	 tym wstrząśnięci.

Rozzłoszczony





Derethil





ostro

spytał





o

przyczynę





takiego

nieusprawiedliwionego	 mordu.	 Jeden	 z	 miejscowych	 odpowiedział:	 „Nasz	 cesarz	 nie ścierpi	porażki”.

Muzyka	 znów	 zabrzmiała,	 pełna	 smutku,	 i	 Kaladin	 zadrżał.	 Widział,	 jak dziewczynkę	 zatłuczono	 na	 śmierć	 kamieniami,	 i	 dumną	 postać	 Derethila	 pochyloną nad	jej	ciałem.

Kaladin	 znał	 ten	 smutek.	 Smutek	 porażki,	 zgody	 na	 to,	 by	 ktoś	 umarł,	 choć powinno	się	coś	zrobić.	Tak	wielu	ludzi,	których	kochał,	umarło.

Znał	teraz	przyczynę.	Ściągnął	na	siebie	gniew	Heroldów	i	Wszechmocnego.	Tak musiało	być,	prawda?

Wiedział,	że	powinien	wracać	do	mostu	numer	cztery.	Ale	nie	mógł	się	oderwać.

Trzymał	się	słów	bajarza.

–	 Kiedy	 Derethil	 zaczął	 zwracać	 większą	 uwagę	 na	 otoczenie	 –	 powiedział	 Hoid przy	 akompaniamencie	 echa	 muzyki	 –	 zobaczył	 inne	 morderstwa.	 Ci	 Uvarowie,	 ci Ludzie	 Wielkiej	 Otchłani,	 skłonni	 byli	 do	 zadziwiającego	 okrucieństwa.	 Jeśli	 jeden spośród	 nich	 zrobił	 coś	 nie	 tak,	 coś	 choćby	 odrobinę	 niewłaściwego	 lub niekorzystnego,	inni	go	lub	ją	mordowali.	A	opiekunka	Derethila	zawsze	udzielała	tej samej	odpowiedzi:	„Nasz	cesarz	nie	ścierpi	porażki”.

Echo	 muzyki	 ucichło,	 lecz	 Hoid	 znów	 w	 ostatniej	 chwili	 uniósł	 flet	 do	 ust.

Melodia	 stała	 się	 poważna.	 Łagodna,	 cicha,	 jak	 lament	 nad	 tymi,	 którzy	 odeszli.	 A jednak	kryła	się	w	niej	tajemnica,	krótkie	wybuchy,	które	sugerowały	sekrety.

Kaladin	 zmarszczył	 czoło,	 wpatrując	 się	 w	 wirujący	 dym.	 Wydawało	 mu	 się,	 że widzi	wieżę.	Wysoką,	wąską,	z	otwartym	tarasem	na	górze.

–	 Cesarz,	 jak	 odkrył	 Derethil,	 mieszkał	 w	 wieży	 na	 wschodnim	 wybrzeżu największej	z	wysp.

Kaladina	przeszedł	dreszcz.	Dymne	obrazy	pochodziły	z	jego	umysłu	i	uzupełniały opowieść,	prawda?	Czy	naprawdę	zobaczył	wieżę,	zanim	Hoid	o	niej	wspomniał?

–	 Derethil	 zadecydował,	 że	 musi	 rzucić	 wyzwanie	 temu	 okrutnemu	 cesarzowi.

Jaki	 potwór	 mógł	 żądać,	 by	 tacy	 wyraźnie	 pokojowo	 nastawieni	 ludzie	 zabijali	 tak często	i	tak	okrutnie?	Derethil	zebrał	swoich	marynarzy,	bohaterską	grupkę,	i	uzbroili się.	Uvarowie	nie	próbowali	ich	powstrzymać,	choć	przyglądali	się	z	przerażeniem,	jak cudzoziemcy	szturmują	wieżę	cesarza.

Hoid	 umilkł	 i	 nie	 sięgnął	 po	 flet.	 Miast	 tego	 pozwolił,	 by	 muzyka	 odbijała	 się echem	od	rozpadliny.	Trwało	to	wyjątkowo	długo.	Przeciągnięte,	złowrogie	nuty.

–	 Derethil	 i	 jego	 ludzie	 wkrótce	 wyszli	 z	 wieży,	 niosąc	 wysuszonego	 trupa	 w pięknych	szatach,	z	bogatą	biżuterią.	„To	wasz	cesarz?”,	spytał	Derethil.	„Znaleźliśmy go	 w	 sali	 na	 szczycie,	 samego”.	 Najwyraźniej	 mężczyzna	 nie	 żył	 od	 lat,	 ale	 nikt	 nie odważył	 się	 wejść	 do	 jego	 wieży.	 Za	 bardzo	 się	 go	 bali.	 Kiedy	 pokazał	 Uvarom	 trupa, zaczęli	łkać	i	zawodzić.	Na	całej	wyspie	zapanował	chaos,	gdy	Uvarowie	zaczęli	palić domy,	 szaleć	 albo	 w	 udręce	 padać	 na	 kolana.	 Oszołomieni	 i	 wstrząśnięci,	 Derethil	 i jego	ludzie	szturmem	zdobyli	stocznie	Uvarów,	gdzie	naprawiano	 Wędrowny	żagiel.	Ich przewodniczka	i	opiekunka	do	nich	dołączyła	i	błagała,	by	zabrali	ją	ze	sobą.	Tak	oto Nafti	dołączyła	do	załogi.	Derethil	i	jego	marynarze	postawili	żagiel,	i	choć	panowała cisza,	 zatoczyli	 Wędrownym	 żaglem	 krąg	 wokół	 wiru,	 wykorzystując	 jego	 pęd,	 by wyrwać	 się	 z	 kręgu	 wysp.	 Długo	 po	 wypłynięciu	 widzieli	 dym	 wznoszący	 się	 nad pozornie	 spokojnymi	 wyspami.	 Zebrali	 się	 na	 pokładzie,	 a	 Derethil	 spytał	 Nafti	 o przyczynę	tych	zamieszek.

Hoid	 umilkł,	 pozwalając,	 by	 jego	 słowa	 wznosiły	 się	 z	 tym	 dziwnym	 dymem, niknąc	w	nocy.

–	I	co?	–	spytał	Kaladin.	–	Jak	brzmiała	jej	odpowiedź?

–	 Otuliwszy	 się	 kocem,	 wpatrując	 się	 udręczonym	 wzrokiem	 w	 ojczyznę, odpowiedziała:	„Nie	rozumiesz,	o	Wędrowcze?	Jeśli	cesarz	nie	żyje,	i	to	od	wielu	lat, to	nie	jest	odpowiedzialny	za	morderstwa,	które	popełniliśmy.	My	jesteśmy”.

Kaladin	 cofnął	 się.	 Zniknął	 szyderczy,	 rozbawiony	 ton	 głosu	 Hoida.	 Koniec	 z żartami.	 Koniec	 z	 błyskotliwymi	 słowami,	 które	 miały	 dezorientować.	 Ta	 historia pochodziła	 z	 wnętrza	 jego	 serca	 i	 Kaladin	 odkrył,	 że	 nie	 może	 się	 odezwać.	 Siedział, rozmyślając	o	tej	wyspie	i	straszliwych	rzeczach,	które	się	wydarzyły.

–	Myślę…	–	powiedział	w	końcu	Kaladin,	oblizując	wyschnięte	wargi.	–	Myślę,	że to	jest	właśnie	błyskotliwość.

Hoid	uniósł	brew,	podnosząc	wzrok	znad	fletu.

–	Umiejętność	zapamiętania	takiej	opowieści	–	wyjaśnił	Kaladin	–	by	opowiedzieć ją	z	taką	starannością.

–	 Uważaj,	 co	 mówisz	 –	 odparł	 z	 uśmiechem	 Hoid.	 –	 Jeśli	 do	 błyskotliwości wystarczy	dobra	historia,	to	wkrótce	stracę	pracę.

–	Czy	nie	mówiłeś,	że	już	ją	straciłeś?

–	Prawda.	Król	w	końcu	pozostał	bez	trefnisia.	Bez	rozumu.	Ciekawe,	kim	w	takim razie	teraz	jest?

–	Hm…	bezrozumnym?

–	 Przekażę	 mu,	 że	 to	 powiedziałeś.	 –	 Oczy	 Hoida	 błyszczały.	 –	 Ale	 sądzę,	 że	 to mało	ścisłe.	Można	mieć	rozum,	ale	nie	bezrozumność.	Czym	jest	rozum?

–	Nie	wiem.	Jakimś	rodzajem	sprena	w	głowie,	który	sprawia,	że	człowiek	myśli?

Hoid	przechylił	głowę	i	roześmiał	się.

–	Sądzę,	że	to	równie	dobre	wyjaśnienie,	jak	wszystkie	pozostałe.

Wstał	i	otrzepał	czarne	spodnie.

–	Czy	ta	opowieść	jest	prawdziwa?	–	spytał	Kaladin,	również	wstając.

–	Może.

–	Ale	skąd	byśmy	wiedzieli?	Czy	Derethil	i	jego	załoga	powrócili?

–	Według	niektórych	opowieści	tak.

–	Ale	jak	mogli?	Arcyburze	wieją	w	jedną	stronę.

–	W	takim	razie	ta	opowieść	jest	kłamstwem.

–	Tego	nie	powiedziałem.

–	 Owszem,	 ja	 to	 powiedziałem.	 Na	 szczęście,	 to	 kłamstwo	 wyjątkowo	 dobrego gatunku.

–	To	znaczy,	jakiego?

–	 Takie,	 które	 ja	 opowiadam,	 rzecz	 jasna.	 –	 Hoid	 roześmiał	 się	 i	 kopnięciem rozrzucił	 ognisko,	 obcasem	 dusząc	 ostatnie	 węgielki.	 Wydawało	 się,	 że	 paliwa	 było zbyt	mało,	by	stworzyć	dym,	który	widział	Kaladin.

–	 Co	 wrzuciłeś	 do	 tego	 ognia?	 –	 spytał	 Kaladin.	 –	 Żeby	 powstał	 ten	 wyjątkowy dym?

–	Nic.	To	było	zwykłe	ognisko.

–	Ale	widziałem…

–	To,	co	widziałeś,	należy	do	ciebie.	Opowieść	nie	żyje,	dopóki	nie	zostanie	przez kogoś	wyobrażona.

–	A	co	w	takim	razie	ona	znaczy?

–	 Znaczy	 to,	 co	 chcesz,	 żeby	 znaczyła	 –	 odparł	 Hoid.	 –	 Celem	 opowiadającego historię	nie	jest	powiedzenie	ci,	jak	masz	myśleć,	ale	podanie	ci	pytania,	nad	którymi musisz	się	zastanowić.	Zbyt	często	o	tym	zapominamy.

Kaladin	 zmarszczył	 czoło	 i	 spojrzał	 na	 zachód,	 w	 stronę	 obozów.	 Rozświetlały	 je teraz	kule,	latarnie	i	świece.

–	Chodzi	 o	wzięcie	 odpowiedzialności	–	 powiedział	Kaladin.	 –	Uvarowie	 z	 chęcią zabijali	 i	 mordowali,	 jak	 długo	 mogli	 zrzucać	 winę	 na	 cesarza.	 Dopiero	 kiedy zorientowali	 się,	 że	 nie	 ma	 nikogo,	 kto	 wziąłby	 na	 siebie	 odpowiedzialność,	 okazali żal.

–	To	jedna	z	interpretacji	–	powiedział	Hoid.	–	Właściwie	bardzo	dobra.	To	za	co	ty nie	chcesz	wziąć	odpowiedzialności?

Kaladin	wzdrygnął	się.

–	Co	takiego?

–	 Ludzie	 widzą	 w	 opowieściach	 to,	 czego	 szukają,	 mój	 młody	 przyjacielu.	 – Sięgnął	 za	 skałę,	 wyciągnął	 plecak	 i	 zarzucił	 go	 na	 ramiona.	 –	 Nie	 mam	 dla	 ciebie odpowiedzi.	Przez	większość	czasu	czuję,	że	nie	znam	żadnych	odpowiedzi.	Przybyłem do	 tej	 krainy	 w	 poszukiwaniu	 starego	 znajomego,	 ale	 ostatecznie	 większość	 czasu spędzam	na	ukrywaniu	się	przed	nim.

–	Powiedziałeś…	o	mnie	i	odpowiedzialności…

–	 To	 była	 taka	 próżna	 uwaga,	 nic	 więcej.	 –	 Wyciągnął	 rękę	 i	 położył	 ją	 na ramieniu	 Kaladina.	 –	 Moje	 uwagi	 są	 często	 próżne.	 Nigdy	 nie	 umiem	 ich	 skłonić	 do pracy.	 Ach,	 gdyby	 tak	 udało	 mi	 się	 skłonić	 moje	 słowa	 do	 dźwigania	 kamieni.	 To	 by było	 coś.	 –	 Wyciągnął	 flet	 z	 ciemnego	 drewna.	 –	 Proszę.	 Nosiłem	 go	 dłużej	 niżbyś uwierzył,	jeśli	miałbym	ci	powiedzieć	prawdę.	Weź	go.

–	Ale	nie	umiem	na	nim	grać!

–	To	się	naucz	–	powiedział	Hoid,	wciskając	flet	w	dłoń	Kaladina.	–	Kiedy	uda	ci się	 sprawić,	 że	 muzyka	 zaśpiewa	 do	 ciebie	 w	 odpowiedzi,	 będzie	 to	 znaczyło,	 że	 się nauczyłeś.	 –	 Odwrócił	 się,	 by	 odejść.	 –	 I	 zatroszcz	 się	 o	 tego	 mojego	 przeklętego ucznia.	 Naprawdę	 powinien	 mnie	 zawiadomić,	 że	 wciąż	 żyje.	 Może	 obawiał	 się,	 że znów	go	uratuję.

–	Ucznia?

–	Powiedz	mu,	że	go	uwalniam	–	powiedział	Hoid,	nie	zatrzymując	się.	–	Jest	teraz w	pełni	Pieśniarzem	Świata.	Nie	pozwól,	żeby	zginął.	Spędziłem	stanowczo	zbyt	wiele czasu,	próbując	wbić	trochę	rozumu	do	tej	jego	głowy.

Sigzil,	pomyślał	Kaladin.

–	Oddam	mu	flet!	–	zawołał	do	Hoida.

–	 Nie	 –	 powiedział	 Hoid,	 odwrócił	 się	 i	 teraz	 szedł	 tyłem.	 –	 To	 dar	 dla	 ciebie, Kaladinie	 Burzą	 Błogosławiony.	 Oczekuję,	 że	 kiedy	 spotkamy	 się	 znowu,	 będziesz umiał	na	nim	grać!

Z	tymi	słowy	bajarz	odwrócił	się	i	ruszył	biegiem,	kierując	się	w	stronę	obozów.

Jego	 ciemna	 postać	 skręciła	 na	 południe,	 jakby	 miał	 zamiar	 opuścić	 obozy.	 Gdzie	 się wybierał?

Kaladin	spojrzał	na	flet	w	dłoni.	Był	cięższy	niż	się	spodziewał.	Jakie	to	drewno?

Z	namysłem	przeciągnął	po	nim	palcami.

–	Nie	podoba	mi	się	–	rozległ	się	z	tyłu	głos	Syl.	–	Jest	dziwny.

Kaladin	 obrócił	 się	 i	 ujrzał	 ją	 na	 skale,	 siedzącą	 w	 miejscu,	 gdzie	 jeszcze	 przed chwilą	był	Hoid.

–	Syl!	–	zawołał	Kaladin.	–	Od	jak	dawna	tu	jesteś?

Wzruszyła	ramionami.

–	Oglądałeś	opowieść.	Nie	chciałam	przeszkadzać.

Siedziała	z	dłońmi	na	kolanach	i	wydawało	się,	że	czuje	się	niezręcznie.

–	Syl…

–	To	ja	stoję	za	tym,	co	się	z	tobą	dzieje	–	powiedziała	cicho.	–	Ja	to	robię.

Kaladin	zmarszczył	czoło	i	zrobił	krok	naprzód.

–	Chodzi	o	nas	oboje	–	wyjaśniła.	–	Ale	beze	mnie	nic	by	się	w	tobie	nie	zmieniło.

Ja…	coś	ci	odbieram.	I	daję	ci	coś	w	zamian.	Tak	to	kiedyś	działało,	choć	nie	pamiętam jak	ani	kiedy.	Wiem	tylko,	że	tak	było.

–	Ja…

–	Cicho.	Teraz	ja	mówię.

–	Przepraszam.

–	 Jestem	 gotowa	 przestać,	 jeśli	 chcesz	 –	 powiedziała.	 –	 Ale	 wtedy	 stałabym	 się taka	jak	wcześniej.	To	mnie	przeraża.	Unoszenie	się	na	wietrze,	pamiętanie	czegoś	nie dłużej	niż	przez	kilka	minut.	Dzięki	temu	związkowi	między	nami	mogę	znów	myśleć, pamiętam	czym	i	kim	jestem.	Jeśli	skończymy,	utracę	to.

Spojrzała	ze	smutkiem	na	Kaladina.

Popatrzył	jej	w	oczy	i	odetchnął	głęboko.

–	Chodź	–	powiedział,	odwrócił	się	i	ruszył	przez	półwysep.

Przeleciała	 nad	 nim,	 stając	 się	 świetlistą	 wstęgą,	 i	 unosiła	 się	 leniwie	 w powietrzu	 przy	 jego	 głowie.	 Wkrótce	 dotarli	 do	 miejsca	 pod	 granią	 prowadzącą	 do obozów.	Kaladin	skręcił	na	północ,	w	stronę	obozu	Sadeasa.	Kremliki	schowały	się	w pęknięciach	 i	 jamach,	 ale	 wiele	 roślin	 nadal	 pozwalało,	 by	 ich	 liście	 unosiły	 się	 na chłodnym	 wietrze.	 Kiedy	 przechodził,	 trawa	 się	 cofała.	 W	 nocy,	 w	 blasku	 Salasa, wyglądała	jak	futro	czarnej	bestii.

„Za	co	ty	nie	chcesz	wziąć	odpowiedzialności…”.

Nie	 unikał	 odpowiedzialności.	 Zbyt	 wiele	 jej	 brał	 na	 siebie!	 Lirin	 ciągle	 to powtarzał,	 łajał	 Kaladina	 za	 poczucie	 winy	 z	 powodu	 śmierci,	 którym	 nie	 mógł

zapobiec.

Choć	 jednego	 się	 trzymał.	 Być	 może	 usprawiedliwienia,	 jak	 martwy	 cesarz.	 To była	 dusza	 nędznika.	 Apatia.	 Przekonanie,	 że	 nic	 nie	 było	 jego	 winą,	 przekonanie,	 że niczego	nie	mógł	zmienić.	Jeśli	człowiek	był	przeklęty	albo	jeśli	wierzył,	że	nie	musi się	przejmować,	to	nie	musiał	cierpieć,	kiedy	mu	się	nie	powiodło.	Tym	porażkom	nie dało	się	zapobiec.	Ich	przyczyną	był	ktoś	inny	lub	coś	innego.

–	 Jeśli	 nie	 jestem	 przeklęty	 –	 powiedział	 cicho	 Kaladin	 –	 to	 dlaczego	 żyję,	 kiedy inni	umierają?

–	 Ze	 względu	 na	 nas	 –	 wyjaśniła	 Syl.	 –	 Tę	 więź.	 Ona	 czyni	 cię	 silniejszym, Kaladinie.

–	To	dlaczego	nie	może	uczynić	mnie	dość	silnym,	bym	pomagał	innym?

–	Nie	wiem.	Być	może	mogłaby.

Jeśli	 się	 tego	 pozbędę,	 wrócę	 do	 normalności,	 pomyślał.	 I	 po	 co…?	 Żebym	 mógł

umrzeć	razem	z	innymi?

Szedł	 dalej	 w	 mroku,	 światła	 na	 górze	 sprawiały,	 że	 na	 skały	 przed	 nim	 padały niewyraźne,	 słabe	 cienie.	 Pędy	 palcomchu,	 rosnące	 razem.	 Ich	 cienie	 wyglądały	 jak ręce.

Często	myślał	o	uratowaniu	mostowych.	A	jednak,	kiedy	się	nad	tym	zastanowił, zrozumiał,	 że	 postrzegał	 uratowanie	 ich	 jako	 uratowanie	 siebie.	 Mówił	 sobie,	 że	 nie pozwoli	 im	 umrzeć,	 ponieważ	 wiedział,	 co	 by	 się	 z	 nim	 stało,	 gdyby	 umarli.	 Kiedy tracił	ludzi,	nędznik	groził,	że	nad	nim	zapanuje,	gdyż	Kaladin	tak	bardzo	nienawidził

odczuwać.

Czy	 o	 to	 chodziło?	 Czy	 dlatego	 szukał	 powodów,	 dla	 których	 miałby	 zostać przeklęty?	Żeby	wyjaśnić	swoje	niepowodzenia?	Kaladin	przyśpieszył	kroku.

Robił	coś	dobrego,	pomagając	mostowym	–	a	jednocześnie	robił	coś	samolubnego.

Moce	go	zaniepokoiły,	oznaczały	bowiem	odpowiedzialność.

Ruszył	truchtem.	Po	chwili	biegł.

Ale	 jeśli	 nie	 chodziło	 o	 niego	 –	 jeśli	 nie	 pomagał	 mostowym,	 ponieważ nienawidził	porażki	albo	obawiał	się	cierpienia,	gdy	patrzył	na	ich	śmierć	–	to	musiało chodzić	o	nich.	Życzliwe	docinki	Skały,	przejęcie	Moasha,	szczerą	szorstkość	Tefta	albo cichą	 niezawodność	 Peeta.	 Co	 by	 zrobił,	 żeby	 ich	 ochronić?	 Pozbawił	 się	 iluzji?

Usprawiedliwień?

Wykorzystał	każdą	okazję,	niezależnie	od	tego,	jak	go	odmieniała?	Niezależnie	od tego,	jak	go	niepokoiła	albo	jakie	ciężary	oznaczała?

Wbiegł	po	nachyleniu	w	stronę	placu.

Drużyna	mostu	numer	cztery	przygotowywała	wieczorną	potrawkę,	rozmawiając	i śmiejąc	 się.	 Prawie	 dwudziestu	 rannych	 z	 innych	 drużyn	 siedziało	 i	 jadło	 z wdzięcznością.	 Czuł	 satysfakcję	 na	 widok	 tego,	 jak	 szybko	 zniknęły	 ich	 udręczone spojrzenia	i	zaczęli	śmiać	się	z	pozostałymi.

W	 powietrzu	 unosił	 się	 korzenny	 zapach	 potrawki.	 Kaladin	 zwolnił	 i	 zatrzymał

się	 przy	 mostowych.	 Kilku	 wydawało	 się	 zaniepokojonych,	 kiedy	 go	 zobaczyli, zdyszanego	i	spoconego.	Syl	wylądowała	na	jego	ramieniu.

Kaladin	 odnalazł	 Tefta.	 Starzejący	 się	 mostowy	 siedział	 samotnie	 pod	 okapem koszar	 i	 wpatrywał	 się	 w	 leżący	 na	 ziemi	 kamień.	 Jeszcze	 go	 nie	 widział.	 Kaladin gestem	odesłał	pozostałych	i	podszedł	do	Tefta.	Kucnął	przed	nim.

Teft	z	zaskoczeniem	podniósł	wzrok.

–	Kaladinie?

–	Co	wiesz?	–	spytał	Kaladin	cicho,	z	naciskiem.	–	I	skąd	to	wiesz?

–	Ja…	Kiedy	byłem	mały,	moja	rodzina	należała	do	tajnego	stowarzyszenia,	które oczekiwało	na	powrót	Świetlistych.	Odszedłem,	kiedy	byłem	młodzieńcem.	Uważałem, że	to	bzdura.

Coś	ukrywał,	o	czym	świadczyło	wahanie	w	jego	głosie.

Odpowiedzialność.

–	Jak	wiele	wiesz	na	temat	tego,	co	mogę	zrobić?

–	Niewiele	–	odparł	Teft.	–	Legendy	i	opowieści.	Nikt	tak	naprawdę	nie	wie,	czego mogli	dokonać	Świetliści,	chłopcze.

Kaladin	spojrzał	mu	w	oczy	i	uśmiechnął	się.

–	My	się	tego	dowiemy.



„Re-Shephir,	 Matka	 Północy,	 rodząca	 plugastwo	 ze	 swej	 esencji,	 tak	 mrocznej,	 tak straszliwej,	tak	pochłaniającej.	Jest	tutaj!	Patrzy,	jak	umieram!”.

Datowane	 Shashabev	 roku	 1173,	 8	 sekund	 przed	 śmiercią.	 Badany:	 ciemnooki doker	po	czterdziestce,	ojciec	trójki	dzieci.

–	Nie	znoszę	się	mylić.

Adolin	 siedział	 wygodnie	 na	 krześle,	 jedną	 dłoń	 oparł	 swobodnie	 o	 kryształowy blat	 stołu,	 w	 drugiej	 trzymał	 kielich	 wina.	 Żółtego	 wina.	 Nie	 miał	 dziś	 służby,	 więc mógł	sobie	odrobinę	pofolgować.

Wiatr	 mierzwił	 jego	 włosy	 –	 siedział	 z	 grupą	 innych	 młodych	 jasnookich	 przy jednym	ze	stolików	przed	winiarnią	na	Zewnętrznym	Targu.

Zewnętrzny	 Targ	 był	 zbiorowiskiem	 budynków,	 które	 wyrosły	 w	 pobliżu królewskiego	 pałacu,	 poza	 obozami.	 Ulicą	 poniżej	 ich	 tarasu	 przechodziła przypadkowa	zbieranina	ludzi.

–	 Sądzę,	 że	 wszyscy	 podzielają	 twoją	 niechęć,	 Adolinie	 –	 powiedział	 Jakamav, opierając	łokcie	na	stole.	Był	krzepkim	mężczyzną,	jasnookim	należącym	do	trzeciego dahnu,	z	obozu	arcyksięcia	Roiona.	–	Kto	lubi	się	mylić?

–	 Miałem	 okazję	 poznać	 wielu	 ludzi,	 którym	 to	 odpowiada	 –	 odparł	 z	 namysłem Adolin.	 –	 Oczywiście,	 nie	 przyznają	 się	 do	 tego.	 Ale	 czy	 częstotliwość,	 z	 jaką popełniają	błędy,	może	świadczyć	o	czymś	innym?

Inkima	–	tego	popołudnia	towarzysząca	Jakamavowi	–	roześmiała	się	dźwięcznie.

Ta	pulchna	dziewczyna	o	jasnożółtych	oczach	farbowała	włosy	na	ciemno.	Dziś	włożyła czerwoną	suknię.	Źle	wyglądała	w	tym	kolorze.

Rzecz	 jasna,	 Danlan	 również	 z	 nimi	 była.	 Siedziała	 na	 krześle	 obok	 Adolina, zachowując	 stosowną	 odległość,	 choć	 od	 czasu	 do	 czasu	 dotykała	 jego	 ramienia swobodną	dłonią.	Jej	wino	było	fioletowe.	Lubiła	wino,	choć,	zdaje	się,	dobierała	jego barwę	do	stroju.	Ciekawa	cecha.	Adolin	uśmiechnął	się.	Wyglądała	zachwycająco,	z	tą długą	szyją	i	wdzięczną	sylwetką	okrytą	gładką	suknią.	Nie	farbowała	włosów,	choć	w przeważającej	 mierze	 były	 kasztanowe.	 Jasne	 włosy	 były	 w	 porządku.	 Właściwie, dlaczego	wszyscy	tak	bardzo	cenili	ciemne	włosy,	choć	ideałem	były	jasne	oczy?

Przestań,	pomyślał	Adolin.	Wkrótce	będziesz	rozmyślał	jak	ojciec.

Pozostała	 dwójka	 –	 Toral	 i	 jego	 towarzyszka	 Eshava	 –	 byli	 jasnookimi	 z	 obozu arcyksięcia	 Aladara.	 Ród	 Kholin	 ostatnio	 wypadł	 z	 łask,	 ale	 Adolin	 miał	 znajomych	 i przyjaciół	w	niemal	każdym	obozie.

–	 Mylenie	 się	 może	 być	 zabawne	 –	 stwierdził	 Toral.	 –	 Dzięki	 niemu	 życie	 jest interesujące.	 Gdybyśmy	 wszyscy	 przez	 cały	 czas	 mieli	 rację,	 do	 czego	 by	 nas	 to doprowadziło?

–	 Mój	 drogi	 –	 powiedziała	 jego	 towarzyszka.	 –	 Kiedyś	 chyba	 mi	 mówiłeś,	 że prawie	zawsze	masz	rację?

–	Owszem	–	zgodził	się	Toral.	–	I	dlatego,	gdyby	wszyscy	byli	tacy	jak	ja,	z	kogo miałbym	 żartować?	 Obawiałbym	 się,	 że	 zdolności	 innych	 uczyniłyby	 mnie nieciekawym.

Adolin	uśmiechnął	się	i	pociągnął	łyk	wina.	Czekał	go	jeszcze	oficjalny	pojedynek na	arenie,	a	odkrył,	że	kieliszek	żółtego	wina	pozwala	mu	się	rozluźnić.

–	 Cóż,	 nie	 musisz	 się	 przejmować,	 że	 ja	 zbyt	 często	 mam	 rację,	 Toralu.	 Byłem przekonany,	 że	 Sadeas	 zwróci	 się	 przeciwko	 mojemu	 ojcu.	 To	 nie	 ma	 sensu.	 Dlaczego tego	nie	zrobił?

–	 Może	 to	 poza?	 –	 stwierdził	 Toral.	 Był	 bystrym	 mężczyzną,	 znanym	 z wyrafinowanego	smaku.	Adolin	lubił	go	mieć	przy	sobie,	gdy	próbował	nowych	win.	– Pragnie	robić	wrażenie	silnego.

–	 Jest	 silny	 –	 sprzeciwił	 się	 Adolin.	 –	 Nic	 więcej	 nie	 zyska,	 nie	 zwracając	 się przeciwko	nam.

–	 Wiem,	 że	 jestem	 nowa	 w	 obozach	 –	 powiedziała	 Danlan	 głosem	 cichym	 i	 jakby nieco	zdyszanym	–	i	moja	ocena	z	pewnością	odzwierciedla	moją	ignorancję…

–	Zawsze	to	powtarzasz,	wiesz?	–	stwierdził	od	niechcenia	Adolin.	Bardzo	lubił	jej głos.

–	Zawsze	powtarzam	co?

–	O	swojej	ignorancji	–	wyjaśnił	Adolin.	–	Choć	jest	wręcz	przeciwnie.	Jesteś	jedną z	najbystrzejszych	kobiet	jakie	znam.

Zawahała	się	i	przez	chwilę	wydawała	się	dziwnie	rozdrażniona.	Po	chwili	jednak się	uśmiechnęła.

–	Adolinie,	nie	powinieneś	tak	mówić,	kiedy	kobieta	próbuje	być	skromna.

–	Ach,	tak.	Skromność.	Zapomniałem	już	o	jej	istnieniu.

–	 Zbyt	 wiele	 czasu	 spędzasz	 w	 obecności	 jasnookich	 Sadeasa?	 –	 spytał	 Jakamav, wywołując	dźwięczny	śmiech	Inkimy.

–	Tak	czy	inaczej,	przepraszam.	Mów	dalej	–	powiedział	Adolin.

–	Mówiłam,	że	wątpię,	by	Sadeas	chciał	rozpocząć	wojnę.	Wystąpienie	przeciwko twojemu	ojcu	w	tak	oczywisty	sposób	by	do	tego	doprowadziło,	prawda?

–	Bez	wątpienia	–	stwierdził	Adolin.

–	I	może	dlatego	właśnie	się	powstrzymał.

–	Nie	wiem	–	odezwał	się	Toral.	–	Mógłby	zawstydzić	twoją	rodzinę,	nie	atakując was…	 mógłby	 na	 przykład	 zasugerować,	 że	 zachowaliście	 się	 głupio	 i	 niedbale,	 nie chroniąc	króla,	choć	nie	staliście	za	próbą	zamachu	na	jego	życie.

Adolin	pokiwał	głową.

–	To	nadal	mogłoby	rozpocząć	wojnę	–	zauważyła	Danlan.

–	 Być	 może	 –	 zgodził	 się	 Toral.	 –	 Ale	 musisz	 przyznać,	 Adolinie,	 że	 ostatnio reputacja	Czarnego	Ciernia	nie	jest	już	tak…	imponująca.

–	Co	to	miałoby	znaczyć?	–	warknął	Adolin.

–	 Och,	 Adolinie.	 –	 Toral	 machnął	 ręką	 i	 uniósł	 kielich,	 prosząc	 o	 więcej	 wina.	 – Nie	bądź	męczący.	Wiesz,	o	czym	mówię	i	wiesz	też,	że	nie	chciałem	cię	obrazić.	Gdzie jest	ta	służąca?

–	Można	by	sądzić	–	dodał	Jakamav	–	że	po	sześciu	latach	tutaj	moglibyśmy	się	w końcu	dorobić	porządnej	winiarni.

Inkima	znów	się	roześmiała.	Naprawdę	robiła	się	irytująca.

–	Reputacja	mojego	ojca	jest	dobra	–	powiedział	Adolin.	–	A	może	nie	zwracaliście uwagi	na	nasze	ostatnie	zwycięstwa?

–	Osiągnięte	z	pomocą	Sadeasa	–	zauważył	Jakamav.

–	 Ale	 osiągnięte	 –	 powiedział	 Adolin.	 –	 W	 ciągu	 ostatnich	 kilku	 miesięcy	 mój ojciec	 uratował	 nie	 tylko	 życie	 Sadeasa,	 ale	 i	 samego	 króla.	 Walczy	 odważnie.	 Z

pewnością	widzicie,	że	wcześniejsze	pogłoski	na	jego	temat	były	nieuzasadnione.

–	 Dobrze,	 dobrze	 –	 powiedział	 Toral.	 –	 Nie	 denerwuj	 się,	 Adolinie.	 Wszyscy możemy	 się	 zgodzić,	 że	 twój	 ojciec	 jest	 wspaniałym	 człowiekiem.	 Ale	 ty	 sam	 się skarżyłeś,	że	chciałbyś	go	zmienić.

Adolin	wpatrzył	się	w	wino.	Dwaj	pozostali	mężczyźni	przy	stoliku	mieli	na	sobie stroje	 z	 rodzaju,	 na	 który	 jego	 ojciec	 krzywo	 patrzył.	 Krótkie	 kurtki	 na	 kolorowych jedwabnych	 koszulach.	 Toral	 owinął	 szyję	 wąskim	 szalem	 z	 żółtego	 jedwabiu,	 drugi zaś	nosił	na	prawym	nadgarstku.	To	było	modne	i	wydawało	się	znacznie	wygodniejsze od	 munduru	 Adolina.	 Dalinar	 powiedziałby,	 że	 te	 stroje	 wyglądały	 głupio,	 ale	 moda czasami	 bywała	 głupia.	 Odważna,	 inna.	 Było	 coś	 inspirującego	 w	 ubieraniu	 się	 w sposób,	który	wzbudzał	zainteresowanie	pozostałych,	płynięciu	na	fali	mody.	Niegdyś, zanim	Adolin	dołączył	do	ojca	na	wojnie,	uwielbiał	dobierać	sobie	strój	na	dany	dzień.

Teraz	miał	jedynie	wybór	między	mundurem	letnim	a	zimowym.

Służąca	 w	 końcu	 się	 pojawiła,	 niosąc	 dwie	 karafki	 z	 winem,	 żółtym	 i ciemnoniebieskim.	 Inkima	 zachichotała,	 gdy	 Jakamav	 pochylił	 się	 i	 szepnął	 jej	 coś	 do ucha.

Adolin	uniósł	dłoń,	by	powstrzymać	służącą	przed	napełnieniem	jego	kielicha.

–	Nie	wiem,	czy	chcę,	żeby	ojciec	się	zmieniał.	Już	nie.

Toral	zmarszczył	czoło.

–	Tydzień	temu…

–	Wiem	–	powiedział	Adolin.	–	To	było,	zanim	zobaczyłem,	jak	ratuje	Sadeasa.	Za każdym	razem,	kiedy	zaczynam	zapominać,	jak	niezwykły	jest	mój	ojciec,	on	robi	coś, co	udowadnia	mi,	że	jestem	jednym	z	dziesięciu	głupców.	Podobnie	było,	kiedy	Elhokar znalazł	się	w	niebezpieczeństwie.	Zupełnie	jakby…	mój	ojciec	zachowywał	się	w	taki sposób	tylko	wtedy,	kiedy	mu	na	czymś	naprawdę	zależy.

–	 Sugerujesz,	 że	 jego	 tak	 naprawdę	 nie	 obchodzi	 wojna,	 drogi	 Adolinie	 – powiedziała	Danlan.

–	 Nie	 –	 sprzeciwił	 się	 Adolin.	 –	 Jedynie,	 że	 życie	 Elhokara	 i	 Sadeasa	 mogą	 być ważniejsze	niż	zabijanie	Parshendich.

Pozostali	 uznali	 to	 za	 wystarczające	 wyjaśnienie	 i	 zajęli	 się	 innymi	 tematami.

Adolin	 jednak	 krążył	 wokół	 tej	 myśli.	 Ostatnio	 czuł	 się	 niespokojny.	 Z	 jednej	 strony dlatego,	że	mylił	się	względem	Sadeasa,	z	drugiej	na	myśl	o	tym,	że	być	może	uda	im się	udowodnić,	czy	wizje	są	prawdziwe.

Adolin	 czuł	 się	 jak	 w	 pułapce.	 Zmusił	 ojca	 do	 zastanowienia	 się	 nad	 swoim zdrowiem	 umysłowym,	 a	 teraz	 –	 zgodnie	 z	 ich	 ostatnią	 rozmową	 –	 prawie	 już	 się zgodził	zaakceptować	decyzję	abdykacji,	gdyby	wizje	okazały	się	fałszywe.

Nikt	 nie	 lubi	 się	 mylić,	 pomyślał	 Adolin.	 Ale	 ojciec	 powiedział,	 że	 wolałby	 się raczej	 mylić,	 gdyby	 to	 było	 z	 korzyścią	 dla	 Alethkaru.	 Adolin	 wątpił,	 by	 wśród jasnookich	 znalazło	 się	 wielu,	 którzy	 woleliby	 raczej	 okazać	 się	 szaleńcami	 niż	 mieć rację.

–	 Być	 może	 –	 mówiła	 Eshava.	 –	 Ale	 to	 nie	 zmienia	 wszystkich	 jego	 głupich ograniczeń.	Wolałabym,	żeby	abdykował.

Adolin	wzdrygnął	się.

–	Co?	Co	powiedziałaś?

Eshava	posłała	mu	spojrzenie.

–	 Nic	 takiego.	 Sprawdzałam	 tylko,	 czy	 wciąż	 bierzesz	 udział	 w	 rozmowie, Adolinie.

–	Nie.	Powiedz	mi,	co	mówiłaś.

Wzruszyła	ramionami	i	spojrzała	na	Torala,	który	się	pochylił.

–	 Nie	 sądzisz	 chyba,	 że	 obozy	 zignorują	 to,	 co	 się	 dzieje	 z	 twoim	 ojcem	 podczas arcyburz,	Adolinie.	Mówi	się,	że	z	tego	powodu	powinien	abdykować.

–	 To	 by	 była	 głupota	 –	 stwierdził	 stanowczo	 Adolin.	 –	 Biorąc	 pod	 uwagę	 jego osiągnięcia	w	walce.

–	 Abdykacja	 byłaby	 przesadną	 reakcją	 –	 zgodziła	 się	 Danlan.	 –	 Choć,	 Adolinie, naprawdę	 bym	 się	 ucieszyła,	 gdybyś	 skłonił	 ojca	 do	 złagodzenia	 tych	 wszystkich głupich	 ograniczeń,	 które	 obowiązują	 w	 naszym	 obozie.	 Wtedy	 ty	 i	 inni	 ludzie Kholinów	moglibyście	naprawdę	powrócić	do	społeczeństwa.

–	Próbowałem	–	powiedział,	sprawdzając	pozycję	słońca.	–	Wierzcie	mi.	I,	niestety, muszę	przygotować	się	do	pojedynku.	Jeśli	mi	wybaczycie.

–	Znów	któryś	z	pochlebców	Sadeasa?	–	spytał	Jakamav.

–	 Nie	 –	 odpowiedziała	 z	 uśmiechem	 Danlan.	 –	 Oświecony	 Resi.	 Ze	 strony Thanadala	 było	 ostatnio	 kilka	 werbalnych	 prowokacji,	 a	 to	 może	 sprawić,	 że	 się uciszy.	–	Posłała	Adolinowi	ciepłe	spojrzenie.	–	Spotkamy	się	na	miejscu.

–	 Dziękuję	 –	 powiedział,	 wstał	 i	 zapiął	 płaszcz.	 Pocałował	 Danlan	 w	 swobodną dłoń,	pomachał	pozostałym	i	wybiegł	na	ulicę.

Jak	 na	 mnie	 odszedłem	 dość	 raptownie,	 pomyślał.	 Czy	 zauważą,	 jak	 niezręcznie czułem	 się	 z	 powodu	 tej	 rozmowy?	 Pewnie	 nie.	 Nie	 znali	 go	 tak	 dobrze,	 jak	 Renarin.

Adolin	 lubił	 znać	 wielu	 ludzi,	 ale	 z	 żadnym	 z	 nich	 nie	 chciał	 być	 szczególnie	 blisko.

Nawet	 Danlan	 nie	 znał	 aż	 tak	 dobrze.	 Chciał	 jednak,	 by	 ten	 związek	 przetrwał.	 Miał

już	dość	Renarina,	który	żartował	z	jego	kolejnych	zalotów.	Danlan	była	bardzo	ładna	i wydawało	się,	że	te	zaloty	mogą	się	powieść.

Przeszedł	 przez	 Zewnętrzny	 Targ.	 Ciążyły	 mu	 słowa	 Torala.	 Adolin	 nie	 chciał

zostać	 arcyksięciem.	 Nie	 był	 gotów.	 Lubił	 pojedynki	 i	 rozmowy	 z	 przyjaciółmi.

Dowodzenie	 armią	 to	 jedno	 –	 jako	 arcyksiążę	 musiałby	 myśleć	 o	 innych	 kwestiach.

Takich	 jak	 przyszłość	 wojny	 na	 Strzaskanych	 Równinach	 lub	 chronienie	 króla	 i doradzanie	mu.

To	nie	powinien	być	nasz	problem,	pomyślał.	Ale,	jak	to	zawsze	powtarzał	ojciec, jeśli	nie	oni,	to	kto?

Zewnętrzny	 Targ	 był	 o	 wiele	 gorzej	 zorganizowany	 niż	 targowiska	 wewnątrz obozu	 Dalinara.	 Tutaj	 rozpadające	 się	 budynki	 –	 wybudowane	 głównie	 z	 kamiennych bloków	 wydobytych	 w	 okolicy	 –	 wyrosły	 bez	 żadnego	 planu.	 Duża	 część	 kupców	 była Thaylenami,	z	ich	charakterystycznymi	czapkami,	kamizelami	i	długimi	brwiami.

Ruchliwe	 targowisko	 było	 jednym	 z	 nielicznych	 miejsc,	 w	 których	 spotykali	 się żołnierze	 ze	 wszystkich	 dziesięciu	 obozów.	 Właściwie	 stało	 się	 to	 jedną	 z	 jego głównych	funkcji	–	był	to	teren	neutralny,	gdzie	mężczyźni	i	kobiety	z	różnych	obozów mogli	 się	 spotykać.	 Dodatkowo	 działalność	 targowiska	 nie	 była	 ściśle	 uregulowana, choć	 Dalinar	 wkroczył	 w	 to	 i	 wprowadził	 pewne	 zasady,	 kiedy	 pojawiły	 się	 pierwsze oznaki	bezprawia.

Adolin	 skinął	 głową	 przechodzącej	 grupce	 żołnierzy	 Kholinów	 w	 niebieskich mundurach,	a	oni	mu	zasalutowali.	Wyszli	na	patrol,	na	ramionach	mieli	halabardy,	a ich	 hełmy	 błyszczały.	 Oddziały	 Kholina	 patrolowały	 targowisko,	 a	 jego	 skrybowie	 je nadzorowali.	Wszystko	na	ich	koszt.

Ojcu	nie	podobał	się	rozkład	Zewnętrznego	Targu	i	brak	muru.	Mówił,	że	napaść byłaby	 katastrofą,	 że	 był	 sprzeczny	 z	 duchem	 Kodeksu.	 Jednak	 Parshendi	 od	 lat	 nie zaatakowali	 alethyjskiej	 strony	 Równin.	 A	 gdyby	 postanowili	 zaatakować	 obozy, zwiadowcy	i	strażnicy	ostrzegliby	ich	z	wyprzedzeniem.

Jaki	 zatem	 był	 sens	 Kodeksu?	 Ojciec	 zachowywał	 się	 tak,	 jakby	 był	 niezmiernie istotny.	 Zawsze	 w	 mundurze,	 zawsze	 uzbrojony,	 zawsze	 trzeźwy.	 Zawsze	 czujny	 w obliczu	zagrożenia	atakiem.	Ale	nie	było	zagrożenia	atakiem.

Idąc	 przez	 targowisko,	 Adolin	 po	 raz	 pierwszy	 patrzył	 –	 naprawdę	 patrzył	 –	 i próbował	zobaczyć,	co	widział	jego	ojciec.

Bez	 trudu	 rozpoznawał	 oficerów	 Dalinara.	 Nosili	 mundury,	 zgodnie	 z	 rozkazem.

Niebieskie	płaszcze	i	spodnie	ze	srebrnymi	guzikami,	na	ramionach	węzły	oznaczające rangę.	 Oficerowie,	 którzy	 nie	 przyszli	 z	 obozu	 Dalinara,	 nosili	 wszelkiego	 rodzaju stroje.	Trudno	ich	było	odróżnić	od	kupców	i	innych	zamożnych	cywilów.

To	 nie	 ma	 znaczenia,	 powiedział	 sobie	 Adolin.	 Ponieważ	 nie	 zostaniemy zaatakowani.

Zmarszczył	 czoło,	 mijając	 grupę	 jasnookich,	 którzy	 rozsiedli	 się	 przed	 inną winiarnią.	Podobnie	jak	on	sam	wcześniej.	Ich	ubrania	–	a	właściwie	również	ich	pozy i	zachowanie	–	wskazywały	na	to,	że	interesuje	ich	jedynie	rozrywka.	Adolin	odkrył,	że go	 to	 irytuje.	 Trwała	 wojna.	 Niemal	 codziennie	 ginęli	 żołnierze.	 Robili	 to,	 gdy jasnoocy	pili	i	gadali.

Może	 w	 Kodeksie	 nie	 chodziło	 jedynie	 o	 ochronę	 przed	 Parshendimi.	 Może chodziło	 o	 coś	 więcej	 –	 o	 danie	 żołnierzom	 dowódców,	 których	 mogli	 szanować	 i	 na których	 mogli	 polegać.	 Może	 chodziło	 o	 to,	 by	 nie	 zmieniać	 strefy	 wojny	 w	 miejsce zabawy.	 Zwykli	 żołnierze	 musieli	 pozostać	 na	 straży,	 czujni.	 Dlatego	 Adolin	 i	 Dalinar robili	to	samo.

Adolin	zatrzymał	się	na	ulicy.	Nikt	go	nie	przeklinał	ani	nie	kazał	mu	się	ruszyć	– widzieli	jego	rangę.	Po	prostu	go	omijali.

Chyba	rozumiem,	pomyślał.	Dlaczego	tyle	mu	to	zajęło?

Zaniepokojony	ruszył	w	stronę	miejsca	pojedynku.

*

–	„Przeszedłem	z	Abamabaru	do	Uruthiru”	–	powiedział	Dalinar,	cytując	z	pamięci.

–	 „W	 tym	 metafora	 i	 doświadczenie	 są	 jednym,	 dla	 mnie	 nierozdzielnym,	 jak	 umysł	 i wspomnienie.	 Jedno	 zawiera	 drugie,	 a	 choć	 jedno	 mogę	 wam	 wyjaśnić,	 drugie	 należy tylko	do	mnie”.

Siedzący	obok	Sadeas	uniósł	brew.	Elhokar	siedział	po	drugiej	stronie	Dalinara	w swoim	Pancerzu	Odprysku.	Robił	to	coraz	częściej,	przekonany,	że	skrytobójcy	nastają na	 jego	 życie.	 Razem	 patrzyli	 na	 mężczyzn	 pojedynkujących	 się	 poniżej,	 na	 dnie niewielkiego	 krateru,	 w	 którym	 Elhokar	 wyznaczył	 oficjalną	 arenę	 pojedynków.

Kamienne	 półki	 biegnące	 po	 wewnętrznej	 stronie	 wysokiej	 na	 dziesięć	 stóp	 ściany stanowiły	doskonałe	miejsca	do	siedzenia.

Pojedynek	 Adolina	 jeszcze	 się	 nie	 zaczął,	 a	 mężczyźni,	 którzy	 walczyli	 w	 tej chwili,	 byli	 jasnookimi,	 ale	 nie	 Odpryskowymi.	 Ich	 stępione	 miecze	 pojedynkowe pokrywała	 biała	 substancja	 przypominająca	 kredę.	 Kiedy	 jeden	 trafił	 w	 wywatowany pancerz	drugiego,	pozostawiał	ślad.

–	Zaczekaj	–	zwrócił	się	do	niego	Sadeas.	–	Ten	człowiek,	który	napisał	księgę…

–	 Nohadon	 to	 jego	 święte	 imię.	 Inni	 nazywają	 go	 Bajerdenem,	 choć	 nie	 mamy pewności,	czy	to	jego	prawdziwe	imię.

–	Postanowił	przejść	skąd	dokąd?

–	Z	Abamabaru	do	Urithiru	–	powtórzył	Dalinar.	–	Sądzę,	że	odległość	musiała	być duża,	oceniając	po	tym,	jak	opowiada	tę	historię.

–	On	nie	był	królem?

–	Owszem.

–	Ale	dlaczego…

–	 To	 dziwne	 –	 przyznał	 Dalinar.	 –	 Ale	 posłuchaj.	 Zrozumiesz.	 –	 Odchrząknął	 i mówił	 dalej.	 –	 „Przebyłem	 tę	 zmuszającą	 do	 zastanowienia	 odległość	 samotnie	 i	 nie zgodziłem	 się	 na	 służbę.	 Nie	 miałem	 wierzchowca	 poza	 parą	 zużytych	 sandałów, towarzystwa	poza	mocnym	kijem,	który	rozmawiał	ze	mną	uderzeniami	o	kamień.	Usta me	były	mą	sakiewką,	wypełniłem	je	nie	klejnotami,	lecz	pieśnią.	Kiedy	śpiewanie	za jedzenie	 mnie	 zawodziło,	 me	 ramiona	 dobrze	 pracowały	 przy	 czyszczeniu	 podłóg	 lub świńskich	zagród,	i	często	zostawałem	za	to	wynagrodzony.	Moi	bliscy	martwili	się	o moje	bezpieczeństwo	i	być	może	zdrowie	umysłu.	Królowie,	jak	tłumaczyli,	nie	szli	jak żebracy	 przez	 setki	 mil.	 Moja	 odpowiedź	 była	 taka,	 że	 jeśli	 żebrak	 mógł	 dokonać takiego	 wyczynu,	 to	 dlaczego	 nie	 król?	 Czy	 uważali	 mnie	 za	 mniej	 zdolnego	 od żebraka?	 Czasem	 myślę,	 że	 tak	 właśnie	 jest.	 Żebrak	 wie	 więcej,	 niż	 król	 się	 tylko domyśla.	A	jednak,	kto	pisze	kodeksy	dla	żebraków?	Często	zastanawiam	się,	czy	moje doświadczenia	 życiowe	 –	 łatwe	 życie	 po	 Spustoszeniu	 i	 obecne	 wygody	 –	 dały	 mi prawdziwe	doświadczenie,	niezbędne,	by	stanowić	prawa.	Gdybyśmy	mieli	opierać	się na	tym,	 co	wiemy,	 królowie	nadawaliby	 się	jedynie	 do	stanowienia	 praw	 dotyczących właściwego	podgrzewania	herbaty	i	wyściełania	tronów”.

Sadeas	 zmarszczył	 czoło	 na	 te	 słowa.	 Przed	 nimi	 dwaj	 mężczyźni	 nadal	 się pojedynkowali.	 Elhokar

przyglądał

im	 się

uważnie.

Uwielbiał

pojedynki.

Przywiezienie	piasku	do	wysypania	tej	areny	było	jedną	z	jego	pierwszych	decyzji,	gdy znaleźli	się	na	Strzaskanych	Równinach.

–	 „Tak	 czy	 inaczej”	 –	 mówił	 Dalinar,	 nadal	 cytując	 „Drogę	 królów”	 –	 „odbyłem podróż	 i,	 jak	 się	 mógł	 domyślić	 wnikliwy	 czytelnik,	 przeżyłem	 ją.	 Opowieści	 o ciekawych	 doświadczeniach	 zajmą	 inną	 stronę	 tej	 opowieści,	 gdyż	 najpierw	 muszę wyjaśnić,	 dlaczego	 obrałem	 tę	 dziwną	 ścieżkę.	 Choć	 pozwoliłem,	 by	 rodzina	 uznała mnie	 za	 szaleńca,	 nie	 chcę,	 by	 historia	 zapamiętała	 mnie	 z	 takim	 przydomkiem.	 Moja rodzina	 udała	 się	 do	 Uruthiru	 sposobem	 bezpośrednim	 i	 czekała	 na	 mnie	 przez	 wiele tygodni.	 Nie	 rozpoznano	 mnie	 przy	 bramie,	 gdyż	 moja	 czupryna	 urosła	 znacznie	 bez brzytwy,	 która	 by	 nad	 nią	 zapanowała.	 Kiedy	 wyjawiłem	 swoją	 tożsamość,	 zostałem zabrany,	 wystrojony,	 nakarmiony,	 otoczony	 troską	 i	 złajany	 w	 tej	 właśnie	 kolejności.

Dopiero	po	tym	wszystkim	zadano	mi	w	końcu	pytanie	o	cel	mojej	wycieczki.	Czy	nie mogłem	skorzystać	z	prostej,	łatwej	i	zwyczajnej	drogi	do	świętego	miasta?”.

–	Właśnie	–	wtrącił	Sadeas.	–	Mógł	przynajmniej	pojechać	konno!

–	 „Jako	 odpowiedź”	 –	 zacytował	 Dalinar	 –	 „zdjąłem	 sandały	 i	 uniosłem	 pokryte odciskami	 stopy.	 Spoczywały	 wygodnie	 obok	 tacy	 z	 niedojedzonymi	 winogronami.

Miny	 moich	 towarzyszy	 świadczyły,	 że	 widzieli	 we	 mnie	 szaleńca,	 więc	 wyjaśniłem, opowiadając	 im	 historie	 ze	 swojej	 podróży.	 Jedną	 po	 drugiej,	 jak	 leżące	 jeden	 na drugim	 worki	 z	 tallewowym	 ziarnem	 zgromadzone	 na	 zimę.	 Wkrótce	 zrobię	 z	 nich podpłomyki	 i	 wcisnę	 je	 między	 te	 karty.	 Tak,	 mógłbym	 podróżować	 szybko.	 Ale wszyscy	ludzie	mają	ten	sam	ostateczny	cel.	Czy	znajdziemy	nasz	koniec	w	otoczonym czcią	grobowcu,	czy	w	rowie	z	innymi	biedakami,	wszyscy	poza	Heroldami	muszą	zjeść kolację	 ze	 Strażniczką	 Nocy.	 A	 wobec	 tego,	 czy	 liczy	 się	 cel?	 Czy	 też	 droga,	 jaką wybierzemy?	Twierdzę,	że	żadne	osiągnięcie	nie	ma	tak	wielkiej	wagi	jak	droga,	która do	 niego	 doprowadziła.	 Nie	 jesteśmy	 istotami	 celu.	 To	 podróż	 nas	 kształtuje.	 Nasze pokryte	 odciskami	 stopy,	 plecy	 silne	 od	 dźwigania	 ciężaru	 wędrówek,	 oczy	 pełne świeżej	 radości	 z	 przeżytych	 doświadczeń.	 Na	 koniec	 muszę	 stwierdzić,	 że	 żadnego dobra	 nie	 da	 się	 osiągnąć	 fałszywymi	 środkami.	 Materią	 naszego	 istnienia	 nie	 jest osiągnięcie,	lecz	sposób.	Monarcha	musi	to	rozumieć,	nie	wolno	mu	tak	bardzo	skupiać się	 na	 tym,	 co	 pragnie	 osiągnąć,	 że	 traci	 z	 oczu	 drogę,	 którą	 musi	 przebyć,	 by	 tam dotrzeć”.

Dalinar	 oparł	 się	 wygodniej.	 Kamień	 wokół	 nich	 wyściełano	 i	 dodano	 drewniane poręcze	i	oparcia.	Pojedynek	zakończył	się,	kiedy	jeden	z	jasnookich	–	w	zieleni,	gdyż był	 poddanym	 Sadeasa	 –	 trafił	 w	 napierśnik	 drugiego,	 zostawiając	 długi	 biały	 ślad.

Elhokar	klasnął	z	aprobatą	i	obaj	mężczyźni	się	ukłonili.	Zwycięzca	zostanie	zapisany przez	kobiety	siedzące	na	miejscach	sędziów.	Miały	one	również	kodeksy	pojedynków i	na	ich	podstawie	rozstrzygały	konflikty.

–	Jak	zakładam,	to	koniec	twojej	historii	–	powiedział	Sadeas,	gdy	na	piach	wyszli kolejni	dwaj	żołnierze.

–	Owszem.

–	I	zapamiętałeś	cały	ten	fragment?

–	Pewnie	pomyliłem	się	w	kilku	miejscach.

–	Znając	ciebie,	to	oznacza,	że	mogłeś	zapomnieć	o	jednym	„i”.

Dalinar	spochmurniał.

–	 Nie	 bądź	 taki	 sztywny,	 stary	 przyjacielu	 –	 powiedział	 Sadeas.	 –	 To	 był

komplement.	Swego	rodzaju.

–	A	co	sądzisz	o	tej	opowieści?	–	spytał	Dalinar,	gdy	zaczął	się	kolejny	pojedynek.

–	 Absurdalna	 –	 powiedział	 otwarcie	 Sadeas,	 gestem	 wzywając	 służącego,	 by przyniósł	 mu	 wino.	 Żółte,	 gdyż	 było	 jeszcze	 wcześnie.	 –	 Przeszedł	 całą	 tę	 odległość jedynie	po	to,	by	zwrócić	uwagę,	że	królowie	powinni	rozważać	konsekwencje	swoich rozkazów?

–	 Nie	 chodziło	 jedynie	 o	 zwrócenie	 uwagi	 –	 sprzeciwił	 się	 Dalinar.	 –	 Też	 tak myślałem,	ale	zaczynam	rozumieć.	Szedł	pieszo,	ponieważ	chciał	doświadczyć	tego,	co robili	 jego	 poddani.	 Wykorzystał	 to	 jako	 metaforę,	 ale	 myślę,	 że	 naprawdę	 chciał

wiedzieć,	jakie	to	uczucie	przebyć	pieszo	taką	odległość.

Sadeas	pociągnął	łyk	wina,	po	czym	zmrużył	oczy	w	blasku	słońca.

–	Nie	moglibyśmy	tu	ustawić	jakiejś	markizy	czy	czegoś	w	tym	rodzaju?

–	 Lubię	 słońce	 –	 odpowiedział	 Elhokar.	 –	 Spędzam	 stanowczo	 zbyt	 wiele	 czasu zamknięty	w	tych	jaskiniach,	które	nazywamy	budynkami.

Sadeas	popatrzył	na	Dalinara	i	przewrócił	oczami.

–	 Większość	 „Drogi	 królów”	 jest	 zbudowana	 podobnie	 jak	 fragment,	 który zacytowałem	 –	 powiedział	 Dalinar.	 –	 Metafora	 z	 życia	 Nohadona,	 prawdziwe wydarzenie	zmienione	w	przykład.	Nazywa	je	czterdziestoma	przypowieściami.

∗	∗	∗

–	Czy	wszystkie	są	tak	absurdalne?

–	Uważam,	że	ta	jest	piękna	–	powiedział	cicho	Dalinar.

–	 Nie	 wątpię.	 Zawsze	 lubiłeś	 sentymentalne	 opowieści.	 –	 Uniósł	 dłoń.	 –	 To również	miał	być	komplement.

–	Swego	rodzaju?

–	 Dokładnie.	 Dalinarze,	 przyjacielu,	 ty	 zawsze	 byłeś	 uczuciowy.	 Przez	 to	 jesteś autentyczny.	Czasem	przeszkadza	ci	to	w	trzeźwym	myśleniu…	ale	dopóki	skłania	cię do	ratowania	 mi	 życia,	 chyba	 to	 przeżyję.	 –	 Podrapał	 się	 po	 brodzie.	 –	 Wydaje	 mi	 się, że	z	definicji	muszę,	prawda?

–	Pewnie	tak.

–	Inni	arcyksiążęta	uważają,	że	jesteś	zadufany.	Z	pewnością	rozumiesz,	dlaczego.

–	Ja…	–	Co	mógł	powiedzieć?	–	Nie	robię	tego	celowo.

–	Cóż,	prowokujesz	ich.	Na	przykład,	sposób,	w	jaki	nie	reagujesz	na	ich	kłótnie lub	obelgi.

–	 Sprzeciw	 jedynie	 sprawia,	 że	 wszyscy	 zaczynają	 zwracać	 uwagę	 –	 powiedział

Dalinar.	–	Najlepszą	obroną	charakteru	jest	właściwe	postępowanie.	Jeśli	zaznajomisz się	z	cnotą,	będziesz	mógł	się	spodziewać	właściwego	traktowania	przez	tych,	którzy cię	otaczają.

–	No	właśnie	–	stwierdził	Sadeas.	–	Kto	tak	mówi?

–	 Dalinar	 –	 odparł	 Elhokar,	 choć	 nie	 odrywał	 wzroku	 od	 pojedynku.	 –	 Mój	 ojciec też	miał	w	zwyczaju.

–	 Dokładnie	 –	 stwierdził	 Sadeas.	 –	 Dalinarze,	 przyjacielu,	 inni	 po	 prostu	 nie umieją	zaakceptować,	że	ty	to	mówisz	na	poważnie.	Zakładają,	że	to	gra.

–	A	ty?	Co	ty	o	mnie	sądzisz?

–	Widzę	prawdę.

–	Czyli?

–	 Że	 jesteś	 zadufanym	 w	 sobie	 świętoszkiem	 –	 powiedział	 lekko	 Sadeas.	 –	 Ale jesteś	w	tym	szczery.

–	Jestem	pewien,	że	to	również	miał	być	komplement.

–	 Właściwie	 tym	 razem	 chciałem	 cię	 tylko	 zirytować.	 –	 Sadeas	 uniósł	 kielich	 w stronę	Dalinara.

Elhokar	uśmiechnął	się.

–	Sadeasie,	to	było	wręcz	błyskotliwe.	Mam	cię	mianować	nowym	Trefnisiem?

–	 A	 co	 się	 stało	 ze	 starym?	 –	 Sadeas	 wydawał	 się	 zaciekawiony,	 wręcz	 przejęty, jakby	chciał	usłyszeć	o	tragedii,	jaka	spotkała	Trefnisia.

Uśmiech	Elhokara	zmienił	się	w	grymas.

–	Zniknął.

–	Naprawdę?	To	rozczarowujące.

–	 Phi.	 –	 Elhokar	 machnął	 ręką.	 –	 Czasami	 mu	 się	 to	 zdarza.	 W	 końcu	 wróci.	 Jest niepewny	 jak	 samo	 Potępienie.	 Gdyby	 mnie	 tak	 nie	 bawił,	 wymieniłbym	 go	 wiele	 pór roku	temu.

Umilkli.	 Na	 dole	 trwał	 pojedynek.	 Kilkoro	 innych	 jasnookich,	 mężczyzn	 i	 kobiet, siedziało	 na	 kamiennych	 ławach.	 Dalinar	 zauważył,	 że	 Navani	 również	 przybyła	 i rozmawia	 z	 grupką	 kobiet,	 w	 tym	 z	 najnowszym	 obiektem	 westchnień	 Adolina, rudowłosą	skrybą.

Spojrzenie	 Dalinara	 spoczęło	 na	 Navani,	 napawał	 się	 jej	 fioletową	 suknią,	 jej dojrzałą	urodą.	Zapisywała	jego	najnowsze	wizje	bez	słowa	skargi	i	zdawało	się,	że	już mu	wybaczyła	wyrzucenie	z	komnat.	Nigdy	z	niego	nie	szydziła,	nie	zachowywała	się sceptycznie.	 Doceniał	 to.	 Czy	 powinien	 jej	 podziękować,	 czy	 uznałaby	 to	 za zaproszenie?

Odwrócił	 od	 niej	 wzrok,	 ale	 odkrył,	 że	 nie	 może	 patrzeć	 na	 pojedynkujących	 się mężczyzn,	 nie	 widząc	 jej	 kątem	 oka.	 Dlatego	 też	 spojrzał	 w	 niebo,	 mrużąc	 oczy	 w blasku	 popołudniowego	 słońca.	 Z	 dołu	 dochodziły	 odgłosy	 metalu	 uderzającego	 o metal.	 Za	 jego	 plecami	 kilka	 dużych	 ślimaków	 czepiało	 się	 kamienia,	 czekając	 na arcyburzę.

Miał	tak	wiele	pytań,	był	tak	bardzo	niepewny.	Słuchał	„Drogi	królów”	i	próbował

zrozumieć,	 co	 znaczyły	 ostatnie	 słowa	 Gavilara.	 Jakby	 w	 nich	 krył	 się	 klucz	 do	 jego szaleństwa	i	natury	wizji.	Ale	prawda	była	taka,	że	nic	nie	wiedział	i	nie	mógł	polegać na	 własnych	 decyzjach.	 To	 go	 wytrącało	 z	 równowagi,	 kawałek	 po	 kawałku,	 krok	 po kroku.

Na	 tych	 smaganych	 wiatrem	 równinach	 chmury	 wydawały	 się	 rzadsze.	 Jedynie ostre	 słońce	 z	 przerwami	 na	 wściekłe	 arcyburze.	 Burze	 miały	 wpływ	 na	 resztę Rosharu,	 ale	 tutaj,	 na	 wschodzie,	 dzikie	 i	 nieopanowane	 arcyburze	 władały niekwestionowanie.	Czy	jakikolwiek	śmiertelny	król	mógł	rościć	sobie	prawa	do	tych ziem?	 Opowiadano	 legendy,	 że	 były	 zamieszkane,	 że	 było	 tu	 coś	 więcej	 niż	 tylko niczyje	 wzgórza,	 wymarłe	 równiny	 i	 przerośnięte	 lasy.	 Natanatan,	 Granitowe Królestwo.

–	Ach	–	powiedział	Sadeas,	a	głos	miał	taki,	jakby	właśnie	posmakował	goryczy.	– Czy	on	musiał	przyjść?

Dalinar	opuścił	głowę	i	podążył	za	wzrokiem	Sadeasa.	Arcyksiążę	Vamah	przybył, by	obejrzeć	pojedynki,	za	nim	szedł	orszak.	Choć	większość	miała	tradycyjne	brązowo— szare	 stroje,	 sam	 arcyksiążę	 włożył	 długi	 szary	 płaszcz	 z	 rozcięciami	 ukazującymi czerwony	 i	 pomarańczowy	 jedwab	 pod	 spodem.	 Podobny	 kolor	 miały	 marszczenia wystające	z	rękawów	i	kołnierza.

–	Sądziłem,	że	darzysz	Vamaha	sympatią	–	powiedział	Elhokar.

–	 Toleruję	 go	 –	 odparł	 Sadeas.	 –	 Ale	 ma	 absolutnie	 odrażający	 gust.	 Czerwień	 i oranż?	 I	 to	 nawet	 nie	 przygaszony	 oranż,	 ale	 rażący,	 gryzący.	 A	 rozcięcia	 już	 dawno przestały	 być	 modne.	 Ach,	 cudownie,	 usiadł	 dokładnie	 naprzeciwko	 nas.	 Przez	 resztę dnia	będę	musiał	na	niego	patrzeć.

–	Nie	powinieneś	tak	surowo	oceniać	ludzi	na	podstawie	ich	wyglądu	–	zauważył

Dalinar.

–	 Dalinarze	 –	 odparł	 beznamiętnie	 Sadeas	 –	 jesteśmy	 arcyksiążętami.

Reprezentujemy	 Alethkar.	 Wielu	 na	 świecie	 postrzega	 nas	 jako	 centrum	 kultury	 i wpływów.	Dlaczego	więc	nie	miałbym	prawa	zachęcać,	byśmy	właściwie	prezentowali się	przed	światem?

–	 Właściwa	 prezencja,	 owszem	 –	 zgodził	 się	 Dalinar.	 –	 Dobrze,	 jeśli	 jesteśmy schludni	 i	 zadbani.	 –	 Na	 przykład,	 byłoby	 dobrze,	 gdyby	 twoi	 żołnierze	 dbali	 o czystość	mundurów.

–	Schludni,	zadbani	i	modni	–	poprawił	Sadeas.

–	 A	 ja?	 –	 spytał	 Dalinar,	 spoglądając	 z	 góry	 na	 swój	 prosty	 mundur.	 –	 Chciałbyś, żebym	ubierał	się	w	te	falbanki	i	jaskrawe	kolory?

–	 Ty?	 –	 spytał	 Sadeas.	 –	 Ty	 jesteś	 całkowicie	 beznadziejny.	 –	 Uniósł	 rękę,	 by powstrzymać	 sprzeciw.	 –	 Nie,	 jestem	 niesprawiedliwy.	 Ten	 mundur	 ma	 pewien…

ponadczasowy	 styl.	 Strój	 wojskowy,	 ze	 względu	 na	 swoją	 użyteczność,	 nigdy	 nie wyjdzie	 całkowicie	 z	 mody.	 To	 bezpieczny	 wybór.	 Pewny.	 W	 pewnym	 sensie	 unikasz kwestii	 mody.	 –	 Skinął	 na	 Vamaha.	 –	 Vamah	 próbuje	 się	 w	 nią	 bawić,	 ale	 idzie	 mu kiepsko.	To	niewybaczalne.

–	 Wciąż	 sądzę,	 że	 zbyt	 wielką	 uwagę	 przywiązujesz	 do	 tych	 jedwabi	 i	 szali	 – stwierdził	Dalinar.	–	Jesteśmy	żołnierzami	na	wojnie,	nie	dworzanami	na	balu.

–	 Strzaskane	 Równiny	 coraz	 częściej	 przyciągają	 obcych	 dostojników.	 Ważne, byśmy	 właściwie	 się	 prezentowali.	 –	 Uniósł	 palec	 w	 stronę	 Dalinara.	 –	 Jeśli	 mam pogodzić	się	z	twoją	moralną	wyższością,	przyjacielu,	być	może	nadszedł	czas,	byś	ty pogodził	 się	 z	 moim	 lepszym	 gustem.	 Można	 też	 zauważyć,	 że	 ty	 częściej	 niż	 ja oceniasz	ludzi	po	ubiorze.

Dalinar	 umilkł.	 Ta	 uwaga	 zabolała	 go	 w	 swojej	 prawdziwości.	 Mimo	 to,	 jeśli dostojnicy	mieli	się	spotykać	z	arcyksiążętami	na	Strzaskanych	Równinach,	czy	prosił

o	 zbyt	 wiele,	 chcąc	 pokazać	 im	 sprawnie	 działające	 obozy	 prowadzone	 przez	 ludzi, którzy	przynajmniej	wyglądali	na	generałów?

Oparł	 się	 wygodnie	 i	 przyglądał	 końcówce	 pojedynku.	 Wedle	 jego	 obliczeń nadszedł	 już	 czas	 Adolina.	 Dwaj	 jasnoocy,	 którzy	 walczyli,	 ukłonili	 się	 królowi	 i zniknęli	w	namiocie	z	boku	areny.	Chwilę	później	na	piasek	wkroczył	Adolin	w	swoim ciemnoniebieskim	 Pancerzu	 Odprysku.	 Hełm	 trzymał	 pod	 pachą,	 a	 jego	 czarno-blond włosy	 były	 modnie	 rozczochrane.	 Uniósł	 okrytą	 rękawicą	 dłoń	 w	 stronę	 Dalinara	 i ukłonił	się	królowi,	po	czym	założył	hełm.

Mężczyzna,	 który	 wyszedł	 za	 nim,	 miał	 Pancerz	 Odprysku	 pomalowany	 na	 żółto.

Oświecony	 Resi	 był	 jedynym	 pełnym	 Odpryskowym	 w	 armii	 arcyksięcia	 Thanadala	 – choć	w	ich	obozie	było	również	trzech	mężczyzn,	którzy	mieli	tylko	Pancerz	lub	tylko Ostrze.	Sam	Thanadal	nie	miał	nic.	Nie	było	niczym	niezwykłym,	że	arcyksiążę	polegał

na	 swoich	 najlepszych	 wojownikach	 jako	 Odpryskowych	 –	 miało	 to	 sporo	 sensu, zwłaszcza	 jeśli	 arcyksiążę	 był	 typem	 generała,	 który	 wolał	 pozostawać	 na	 tyłach	 i decydować	o	taktyce.	W	księstwie	Thanadala	wielowiekową	tradycją	było	nadawanie posiadaczowi	Odprysków	Resiego	tytułu	Królewskiego	Obrońcy.

Thanadal	 ostatnio	 głośno	 komentował	 niedociągnięcia	 Dalinara,	 więc	 Adolin wyzwał	 najlepszego	 Odpryskowego	 arcyksięcia	 na	 przyjacielski	 pojedynek,	 co	 było względnie	subtelnym	posunięciem.	Niewiele	pojedynków	prowadzono	o	Odpryski	–	w tym	 przypadku	 przegrany	 nie	 tracił	 nic	 poza	 punktami	 w	 rankingu.	 Pojedynek przyciągnął	 wielką	 uwagę	 i	 w	 ciągu	 kolejnego	 kwadransa	 widownia	 zapełniała	 się coraz	 bardziej,	 podczas	 gdy	 walczący	 przeciągali	 się	 i	 przygotowywali.	 Co	 najmniej kilka	kobiet	przygotowało	tablice,	by	naszkicować	lub	zapisać	wrażenia	z	pojedynku.

Sam	Thanadal	nie	przybył.

Pojedynek	 zaczął	 się,	 kiedy	 arcysędzia,	 lady	 Istow,	 wezwała	 walczących,	 by przyzwali	swoje	Ostrza.	Elhokar	znów	pochylił	się	z	wyraźnym	skupieniem,	gdy	Resi	i Adolin	 krążyli	 wokół	 siebie	 na	 piasku,	 czekając	 na	 zmaterializowanie	 się	 Ostrzy.

Dalinar	 odkrył,	 że	 też	 się	 nachyla,	 choć	 poczuł	 ukłucie	 wstydu.	 Zgodnie	 z	 Kodeksem, należało	 unikać	 pojedynków,	 gdy	 Alethkar	 prowadził	 wojnę.	 Istniała	 cienka	 granica między	walką	traktowaną	jak	ćwiczenie	a	pojedynkiem	ze	względu	na	rzekomą	obelgę, przy	którym	istniało	ryzyko,	że	ważny	oficer	zostanie	ranny.

Resi	 przyjął	 Postawę	 Kamienia,	 unosząc	 przed	 sobą	 Ostrze	 trzymane	 w wyciągniętych	rękach,	sztychem	do	nieba.	Adolin	wybrał	Postawę	Wiatru,	ustawił	się lekko	 ukośnie,	 ręce	 zgiął	 w	 łokciach,	 a	 Ostrze	 unosiło	 się	 nad	 jego	 głową.	 Krążyli.





Zwycięzcą	miał	zostać	ten,	który	jako	pierwszy	całkowicie	strzaska	fragment	Pancerza

przeciwnika.	 To	 nie	 było	 szczególnie	 niebezpieczne	 –	 osłabiony	 Pancerz	 zazwyczaj wciąż	mógł	powstrzymać	cios,	nawet	jeśli	się	przy	tym	rozpadał.

Resi	 zaatakował	 jako	 pierwszy,	 skoczył	 naprzód,	 uniósł	 Ostrze	 Odprysku	 nad

głowę	i	mocno	ciął	w	dół	i	w	prawo.	Postawa	Kamienia	skupiała	się	na	takim	rodzaju

ataku,	 zadawaniu	 ciosów	 z	 jak	 największą	 możliwą	 siłą.	 Dalinar	 uważał	 ją	 za nieporęczną	–	kiedy	walczył	Ostrzem	Odprysku	na	polu	bitwy,	nie	potrzebował	aż	tak wielkiej	siły,	choć	przydawała	się	w	walce	z	innymi	Odpryskowymi.

Adolin	 odskoczył,	 wzmacniane	 Pancerzem	 nogi	 zapewniały	 mu	 zwinność,	 choć

przecież	 miał	 na	 sobie	 grubą	 zbroję	 ważącą	 dobre	 sto	 kamieni.	 Atak	 Resiego,	 choć doskonale	 przeprowadzony,	 odsłonił	 go	 i	 Adolin	 starannie	 uderzył	 w	 lewe	 zarękawie przeciwnika.	 Na	 osłonie	 ramienia	 pojawiły	 się	 pęknięcia.	 Resi	 znów	 zaatakował,	 a Adolin	znów	uskoczył,	po	czym	trafił	oponenta	w	lewe	udo.

Niektóre	poetki	opisywały	walkę	jako	taniec.	Dalinar	rzadko	kiedy	myślał	w	taki

sposób	 o	 normalnej	 walce.	 Dwaj	 mężczyźni	 posługujący	 się	 tarczą	 i	 mieczem	 rzucali się	 na	 siebie	 gwałtownie,	 raz	 za	 razem	 zadając	 ciosy,	 próbując	 ominąć	 tarczę przeciwnika.	Mniej	taniec,	bardziej	zapasy	z	bronią.

Walka	 z	 Ostrzami	 Odprysku,	 owszem,	 ona	 mogła	 przypominać	 taniec.	 Wielkie

klingi	 wymagały	 dużych	 umiejętności,	 a	 Pancerz	 był	 odporny,	 więc	 wymiana	 ciosów zazwyczaj	się	przeciągała.	Walki	wypełniały	wytworne	ruchy,	szerokie	ciosy.	W	walce z	Ostrzem	Odprysku	była	płynność.	Wdzięk.

–	 Niezły	 jest	 –	 powiedział	 Elhokar.	 Adolin	 trafił	 w	 hełm	 Resiego,	 wywołując oklaski	widzów.	–	Lepszy	niż	mój	ojciec.	Lepszy	nawet	od	ciebie,	wuju.

–	 Ciężko	 pracuje	 –	 odparł	 Dalinar.	 –	 Naprawdę	 to	 kocha.	 Nie	 wojnę,	 nie	 walkę.

Pojedynkowanie	się.

–	Mógłby	zostać	mistrzem,	gdyby	zechciał.

Adolin	 chciał,	 Dalinar	 dobrze	 o	 tym	 wiedział.	 Ale	 nie	 zgadzał	 się	 na	 pojedynki, dzięki	którym	tytuł	znalazłby	się	w	jego	zasięgu.	Dalinar	przypuszczał,	że	syn	robił	to, by	choć	w	pewnym	stopniu	przestrzegać	Kodeksu.	Mistrzostwa	w	pojedynkowaniu	się i	 turnieje	 przynależały	 do	 tych	 rzadkich	 okresów	 między	 wojnami.	 Można	 by	 się jednak	spierać,	że	o	honor	rodu	należy	walczyć	zawsze.

Tak	czy	inaczej,	Adolin	nie	pojedynkował	się	o	miejsca	w	rankingu,	przez	co	inni

Odpryskowi	 go	 nie	 doceniali.	 Szybko	 zgadzali	 się	 na	 pojedynki,	 a	 czasami	 również	 ci pozbawieni	Odprysków	rzucali	mu	wyzwanie.	Zgodnie	z	tradycją,	królewski	Pancerz	i Ostrze	były	dostępne	za	odpowiednio	wysoką	opłatą	dla	tych,	którzy	cieszyli	się	łaską władcy	i	pragnęli	pojedynkować	się	z	Odpryskowym.

Dalinar	 zadrżał	 na	 myśl,	 że	 ktoś	 inny	 mógłby	 włożyć	 jego	 Pancerz	 lub	 wziąć	 do ręki	 Dawcę	 Przysięgi.	 A	 jednak	 pożyczanie	 królewskiego	 Ostrza	 i	 Pancerza	 –	 a	 zanim przywrócono	 królewską	 władzę,	 Ostrza	 i	 Pancerza	 należącego	 do	 arcyksięcia	 –	 było ważną	tradycją.	Nawet	Gavilar	jej	nie	złamał,	choć	prywatnie	się	skarżył.

Adolin	 uchylił	 się	 przed	 kolejnym	 ciosem,	 ale	 zaczął	 przechodzić	 do	 bardziej ofensywnych	 form	 Postawy	 Wiatru.	 Resi	 nie	 był	 na	 to	 gotów	 –	 choć	 udało	 mu	 się	 raz trafić	Adolina	w	prawy	naramiennik,	jedynie	go	otarł.	Adolin	nacierał,	płynnie	zadając ciosy	 Ostrzem.	 Resi	 cofnął	 się	 i	 zasłonił	 –	 Postawa	 Kamienia	 była	 jedną	 z	 niewielu, która	opierała	się	na	zasłonach.

Adolin	 odepchnął	 Ostrze	 przeciwnika	 i	 wytrącił	 go	 z	 postawy.	 Resi	 znów	 ją

przyjął,	 ale	 Adolin	 ponownie	 odepchnął	 klingę.	 Resi	 miał	 coraz	 większe	 problemy	 z ponownym	 przyjęciem	 postawy	 i	 Adolin	 zaczął	 uderzać,	 raz	 z	 jednej	 strony,	 raz	 z drugiej.	Krótkie,	szybkie	ciosy,	mające	na	celu	zdenerwowanie	przeciwnika.

Zadziałały.	Resi	ryknął	i	uniósł	ręce	do	jednego	z	typowych	dla	Postawy	Kamienia

ciosów	 znad	 głowy.	 Adolin	 przyjął	 go	 bez	 zarzutu,	 przerzucił	 Ostrze	 do	 jednej	 ręki, uniósł	 lewe	 ramię	 i	 przyjął	 cios	 na	 nieuszkodzone	 zarękawie.	 Popękało,	 ale	 ruch	 ten pozwolił	 Adolinowi	 na	 uniesienie	 własnego	 Ostrza	 w	 bok	 i	 uderzenie	 w	 popękany lewy	nabiodrek	Resiego.

Pancerz	 roztrzaskał	 się	 z	 odgłosem	 rozrywanego	 metalu,	 kawałki	 poleciały	 na

boki,	ciągnąc	za	sobą	dym	i	świecąc	jak	stopiona	stal.	Resi	zatoczył	się	do	tyłu	–	jego lewa	 noga	 nie	 mogła	 utrzymać	 ciężaru	 Pancerza.	 Pojedynek	 się	 skończył.	 Ważniejsze mogły	trwać	do	dwóch	lub	trzech	uszkodzonych	płyt,	ale	to	się	robiło	niebezpieczne.

Arcysędzia	 wstała	 i	 ogłosiła	 zakończenie.	 Resi	 odszedł	 niepewnym	 krokiem,

ściągnął	hełm.	Przeklinał	głośno.	Adolin	zasalutował	przeciwnikowi,	dotykając	płazem

Ostrza	czoła,	po	czym	je	odesłał.	Ukłonił	się	królowi.	Inni	mężczyźni	czasem	ruszali	w tłum,	by	się	chełpić	lub	przyjmować	pochwały,	ale	Adolin	wrócił	do	namiotu.

–	Rzeczywiście	jest	utalentowany	–	zauważył	Elhokar.

–	I	taki	z	niego…	porządny	chłopak	–	dodał	Sadeas,	sącząc	trunek.

–	Owszem	–	odparł	Dalinar.	–	Czasami	chciałbym,	żeby	nastał	pokój,	choćby	po	to,

by	Adolin	mógł	się	w	pełni	oddać	pojedynkowaniu.

–	Znów	mówisz	o	porzuceniu	wojny,	Dalinarze?	–	Sadeas	westchnął.

–	Nie	to	miałem	na	myśli.

–	 Wciąż	 upierasz	 się,	 że	 ustąpiłeś	 w	 tej	 dyskusji,	 wuju	 –	 powiedział	 Elhokar, odwracając	 się	 w	 jego	 stronę.	 –	 Jednak	 ciągle	 wracasz	 do	 tematu.	 Ludzie	 w	 obozach nazywają	cię	tchórzem.

Sadeas	prychnął.

–	Nie	jest	tchórzem,	mogę	poświadczyć.

–	To	w	takim	razie,	dlaczego?	–	spytał	Elhokar.

–	Te	pogłoski	są	nieuzasadnione	–	odparł	Dalinar.

–	A	jednak	nie	odpowiadasz	na	moje	pytania	–	powiedział	Elhokar.	–	Gdybyś	to	ty

miał	 podjąć	 tę	 decyzję,	 wuju,	 czy	 chciałbyś,	 żebyśmy	 opuścili	 Strzaskane	 Równiny?

Czy	jesteś	tchórzem?

Dalinar	zawahał	się.

„Zjednocz	ich”,	powiedział	mu	głos.	„To	twoje	zadanie	i	tobie	je	daję”.

Czy	jestem	tchórzem?	–	zastanawiał	się.	Nohadon	poprzez	swoją	księgę	rzucił	mu

wyzwanie,	 by	 siebie	 poznał.	 By	 nigdy	 nie	 stał	 się	 tak	 pewny	 siebie	 ani	 tak podekscytowany,	by	przestać	szukać	prawdy.

Pytanie	 Elhokara	 nie	 dotyczyło	 jego	 wizji.	 A	 jednak	 Dalinar	 miał	 wyraźne

poczucie,	 że	 jest	 tchórzem,	 przynajmniej	 w	 kwestii	 pragnienia	 abdykacji.	 Gdyby odszedł	ze	względu	na	to,	co	się	z	nim	działo,	wybrałby	łatwą	ścieżkę.

Nie	 mogę	 odejść,	 uświadomił	 sobie.	 Niezależnie	 od	 tego,	 co	 się	 stanie.	 Muszę doprowadzić	 to	 do	 końca.	 Nawet	 jeśli	 oszalał.	 Albo,	 co	 dręczyło	 go	 coraz	 bardziej, nawet	 jeśli	 wizje	 były	 prawdziwe,	 ale	 ich	 pochodzenie	 podejrzane.	 Muszę	 zostać.	 Ale muszę	również	planować,	upewnić	się,	że	nie	pociągnę	za	sobą	rodu.

Musiał	 ostrożnie	 stawiać	 kroki.	 Nic	 pewnego,	 wszystko	 niejasne.	 Był	 gotów

uciec,	 gdyż	 lubił	 podejmować	 jasne	 decyzje.	 Cóż,	 w	 tym,	 co	 się	 z	 nim	 działo,	 nic	 nie było	jasne.	Miał	wrażenie,	że	podejmując	decyzję,	by	pozostać	arcyksięciem,	postawił

ważny	kamień	węgielny	pod	odbudowę	fundamentów	tego,	kim	był.

Nie	abdykuje.	I	już.

–	Dalinarze?	–	spytał	Elhokar.	–	Dobrze	się	czujesz?

Dalinar	 zamrugał,	 zorientowawszy	 się,	 że	 przestał	 zwracać	 uwagę	 na	 króla	 i

Sadeasa.	Takie	gapienie	się	w	przestrzeń	nie	poprawi	jego	reputacji.	Odwrócił	się	do

króla.

–	 Chcesz	 znać	 prawdę	 –	 powiedział.	 –	 Tak,	 gdybym	 mógł	 wydać	 ten	 rozkaz,

zgromadziłbym	wszystkie	dziesięć	obozów	i	powrócił	do	Alethkaru.

Wbrew	 temu,	 co	 mówili	 pozostali,	 to	 nie	 było	 tchórzliwie.	 Nie,	 właśnie	 stawił

czoło	własnemu	tchórzostwu	i	wiedział,	co	nim	było.	Tu	chodziło	o	coś	innego.

Król	wydawał	się	wstrząśnięty.

–	 Odszedłbym	 –	 powtórzył	 stanowczo	 Dalinar.	 –	 Ale	 nie	 dlatego,	 że	 pragnę	 uciec czy	obawiam	się	bitwy,	lecz	dlatego,	że	martwię	się	o	stabilność	Alehtkaru.	Porzucenie tej	 wojny	 pomogłoby	 zapewnić	 bezpieczeństwo	 naszej	 ojczyźnie	 i	 lojalność arcyksiążąt.	 Posłałbym	 więcej	 wysłanników	 i	 uczonych,	 by	 dowiedzieć	 się,	 dlaczego Parshendi	zabili	Gavilara.	Zbyt	łatwo	z	tego	zrezygnowaliśmy.	Wciąż	zastanawiam	się, czy	 za	 zamachem	 nie	 stoją	 buntownicy	 pośród	 ich	 ludu.	 Odkryłbym,	 jaka	 jest	 ich kultura…	 i	 owszem,	 mają	 ją.	 Jeśli	 to	 nie	 buntownicy	 stali	 za	 zamachem,	 zadawałbym pytania,	 aż	 dowiedziałbym	 się,	 dlaczego	 to	 zrobili.	 Zażądałbym	 rekompensaty,	 być może	 ich	 króla,	 byśmy	 mogli	 go	 stracić,	 w	 zamian	 za	 obietnicę	 pokoju.	 Co	 się	 tyczy serc	 klejnotów,	 porozmawiałbym	 z	 uczonymi	 i	 wymyślił	 lepszy	 sposób	 na	 utrzymanie tego	 terytorium.	 Może	 dzięki	 masowemu	 osadnictwu	 w	 tej	 okolicy,	 zabezpieczeniu całych	 Niczyich	 Wzgórz,	 moglibyśmy	 rzeczywiście	 rozszerzyć	 nasze	 granice	 i	 rościć sobie	 prawa	 do	 Strzaskanych	 Równin.	 Nie	 porzuciłbym	 zemsty,	 Wasza	 Wysokość,	 ale podszedłbym	do	niej	i	do	całej	wojny	z	większym	namysłem.	W	tej	chwili	wiemy	zbyt mało,	by	działać	skutecznie.

Elhokar	wydawał	się	zaskoczony.	Pokiwał	głową.

–	Ja…	wuju,	to	ma	sens.	Dlaczego	nie	wyjaśniłeś	tego	wcześniej?

Dalinar	zamrugał.	Zaledwie	przed	kilkoma	tygodniami	Elhokar	oburzył	się,	kiedy

Dalinar	wspomniał	o	powrocie.	Co	się	zmieniło?

Nie	doceniam	chłopaka,	uświadomił	sobie.

–	 Ostatnio	 miałem	 problemy	 z	 wyjaśnianiem	 swoich	 przemyśleń,	 Wasza

Wysokość.

–	Wasza	Wysokość!	–	wtrącił	Sadeas.	–	Z	pewnością	nie	rozkazałbyś…

–	Ta	ostatnia	próba	zamachu	na	moje	życie	mnie	zaniepokoiła,	Sadeasie.	Powiedz

mi.	Czy	poczyniłeś	jakieś	postępy	w	ustalaniu,	kto	umieścił	osłabione	klejnoty	w	moim Pancerzu?

–	Jeszcze	nie,	Wasza	Wysokość.

–	 Próbują	 mnie	 zabić	 –	 powiedział	 cicho	 Elhokar,	 kuląc	 się	 w	 pancerzu.	 –	 Chcą doprowadzić	do	mojej	śmierci,	jak	zrobiono	z	ojcem.	Czasami	zastanawiam	się,	czy	nie gonimy	tutaj	dziesięciu	głupców.	Skrytobójca	w	bieli	był	Shinem.

–	Parshendi	wzięli	na	siebie	odpowiedzialność	–	przypomniał	Sadeas.

–	Tak.	A	jednak	są	dzikimi	i	łatwo	ich	zmanipulować.	To	byłby	doskonały	pomysł,

zrzucić	 winę	 na	 grupę	 parshmenów.	 Latami	 prowadzimy	 wojnę,	 nie	 zauważając

prawdziwych	 łotrów,	 którzy	 w	 ciszy	 działają	 w	 moim	 własnym	 obozie.	 Obserwują mnie.	 Zawsze.	 Czekają.	 Widzę	 ich	 twarze	 w	 lustrach.	 Symbole,	 wypaczone, nieludzkie…

Dalinar	 spojrzał	 na	 Sadeasa	 i	 wymienili	 zaniepokojone	 spojrzenia.	 Czy	 paranoja Elhokara	 się	 pogłębiała,	 czy	 tylko	 wcześniej	 była	 lepiej	 ukryta?	 W	 każdym	 cieniu widział	 widmowe	 spiski,	 a	 teraz	 –	 po	 próbie	 zamachu	 –	 miał	 dowód,	 który	 to potwierdzał.

–	 Wycofanie	 się	 ze	 Strzaskanych	 Równin	 byłoby	 dobrym	 pomysłem	 –	 powiedział

ostrożnie	 Dalinar.	 –	 Ale	 nie,	 jeśli	 mielibyśmy	 zacząć	 kolejną	 wojnę	 z	 kimś	 innym.

Musimy	zjednoczyć	naszych	ludzi.

Elhokar	westchnął.

–	 Pogoń	 za	 skrytobójcą	 to	 na	 razie	 czcza	 myśl.	 Może	 nie	 będzie	 to	 konieczne.

Słyszałem,	że	wasze	wysiłki	z	Sadeasem	okazały	się	owocne.

–	W	rzeczy	samej,	Wasza	Wysokość	–	powiedział	Sadeas	z	dumą…	być	może	nawet

samozadowoleniem.	 –	 Choć	 Dalinar	 wciąż	 upiera	 się,	 by	 korzystać	 ze	 swoich

powolnych	 mostów.	 Czasami	 moje	 siły	 zostają	 niemal	 wybite,	 zanim	 on	 dotrze.

Poszłoby	 nam	 jeszcze	 lepiej,	 gdyby	 Dalinar	 wykorzystywał	 nowoczesną	 taktykę

mostową.

–	Marnowanie	życia…	–	zaczął	mówić	Dalinar.

–	Jest	do	przyjęcia	–	przerwał	mu	Sadeas.	–	To	głównie	niewolnicy,	Dalinarze.	Dla

nich	to	zaszczyt,	mieć	w	tym	choć	mały	udział.

Wątpię,	by	oni	tak	to	postrzegali.

–	 Chciałbym,	 żebyś	 choć	 spróbował	 mojego	 sposobu	 –	 mówił	 dalej	 Sadeas.	 –

Dotychczas	 nam	 się	 udawało,	 ale	 martwię	 się,	 że	 Parshendi	 znów	 będą	 posyłać przeciwko	nam	dwie	armie.	Nie	podoba	mi	się	myśl,	że	będę	musiał	samotnie	walczyć z	obiema,	zanim	ty	dotrzesz.

Dalinar	zawahał	się.	To	byłby	problem.	Ale	zrezygnować	z	mostów	oblężniczych?

–	A	może	kompromis?	–	spytał	Elhokar.	–	Podczas	następnego	ataku	na	płaskowyż,

wuju,	 pozwól,	 by	 mostowi	 Sadeasa	 pomogli	 ci	 w	 początkowym	 marszu	 w	 stronę

spornego	 płaskowyżu.	 Sadeas	 ma	 mnóstwo	 dodatkowych	 drużyn,	 których	 mógłby	 ci użyczyć.	On	nadal	mógłby	śpieszyć	naprzód	z	mniejszą	armią,	ale	ty	podążałbyś	za	nim szybciej,	wykorzystując	jego	drużyny	mostowe.

–	To	tak	samo,	jakbym	korzystał	ze	swoich	mostów	–	stwierdził	Dalinar.

–	 Niekoniecznie	 –	 odparł	 Elhokar.	 –	 Powiedziałeś,	 że	 Parshendi	 rzadko	 do	 ciebie strzelają,	 kiedy	 już	 Sadeas	 ich	 zaatakuje.	 Ludzie	 Sadeasa	 mogą	 zacząć	 natarcie	 jak zwykle,	a	ty	dołączysz,	kiedy	już	zabezpieczy	dla	ciebie	przyczółek.

–	 Tak…	 –	 powiedział	 z	 namysłem	 Sadeas.	 –	 Mostowi,	 z	 których	 ty	 będziesz

korzystał,	 będą	 bezpieczni	 i	 nie	 będziesz	 miał	 dodatkowych	 ofiar	 w	 ludziach.	 I	 dwa razy	szybciej	dotrzesz	na	płaskowyż,	żeby	mi	pomóc.

–	A	jeśli	nie	uda	ci	się	rozproszyć	Parshendich?	–	spytał	Dalinar.	–	Jeśli	nadal	uda

im	 się	 wystawić	 łuczników,	 by	 strzelali	 do	 moich	 mostowych,	 kiedy	 będę	 się przeprawiał?

–	 To	 się	 wycofamy	 –	 powiedział	 z	 westchnieniem	 Sadeas.	 –	 I	 nazwiemy	 to

nieudanym	 eksperymentem.	 Ale	 przynajmniej	 spróbujemy.	 Tak	 się	 rodzi	 postęp,	 stary przyjacielu.	Poprzez	próbowanie	nowych	rzeczy.

Dalinar	z	namysłem	podrapał	się	po	brodzie.

–	 Daj	 spokój,	 Dalinarze	 –	 powiedział	 Elhokar.	 –	 On	 przyjął	 twoją	 propozycję wspólnego	ataku.	Spróbuj	choć	raz	jego	sposobem.

–	Dobrze	–	zgodził	się	Dalinar.	–	Zobaczymy,	jak	nam	to	pójdzie.

–	 Doskonale.	 –	 Elhokar	 wstał.	 –	 A	 teraz	 chyba	 pójdę	 pogratulować	 twojemu

synowi.	Ten	pojedynek	był	ekscytujący!

Dalinar	nie	uznał	go	za	szczególnie	ekscytujący	–	przeciwnik	Adolina	ani	razu	nie

zyskał	przewagi.	Ale	taka	była	najlepsza	walka.	Dalinar	nie	przyjmował	argumentów,

że	„dobra”	walka	jest	wyrównana.	Kiedy	się	zwyciężało,	lepiej	było	zwyciężać	szybko	i z	miażdżącą	przewagą.

Dalinar	 i	 Sadeas	 wstali	 z	 szacunkiem,	 kiedy	 król	 schodził	 po	 przypominających schody	 kamiennych	 występach	 w	 stronę	 piaszczystej	 areny.	 Dalinar	 odwrócił	 się	 do Sadeasa.

–	 Muszę	 iść.	 Przyślij	 mi	 skrybę	 ze	 szczegółami	 płaskowyżów,	 na	 których	 twoim zdaniem	 moglibyśmy	 wypróbować	 tę	 taktykę.	 Kiedy	 następnym	 razem	 będziemy atakować	 jeden	 z	 nich,	 zaprowadzę	 swoją	 armię	 na	 twój	 plac	 zbiórki	 i	 wyruszymy razem.	 Ty	 ruszysz	 przodem	 z	 mniejszą,	 szybszą	 grupą,	 a	 my	 cię	 dogonimy,	 gdy będziesz	już	na	miejscu.

Sadeas	pokiwał	głową.

Dalinar	odwrócił	się,	by	zejść	po	schodach	w	stronę	wyjścia.

–	Dalinarze!	–	zawołał	za	nim	Sadeas.

Kholin	 odwrócił	 się	 w	 stronę	 drugiego	 arcyksięcia.	 Szal	 Sadeasa	 łopotał	 na wietrze;	mężczyzna	zaplótł	ręce	na	piersi,	ukazując	błyszczące	metaliczne	hafty.

–	 Ty	 też	 przyślij	 mi	 jedną	 ze	 swoich	 kobiet.	 Z	 egzemplarzem	 tej	 księgi	 Gavilara.

Wysłuchanie	innych	historii	może	dostarczyć	mi	rozrywki.

Dalinar	uśmiechnął	się.

–	Zrobię	tak,	Sadeasie.



„Wiszę	ponad	ostateczną	pustką,	przyjaciele	za	mną,	przyjaciele	przede	mną.	Uczta, którą	 muszę	 wypić,	 lepi	 się	 do	 ich	 twarzy,	 a	 słowa,	 które	 muszę	 wypowiedzieć,	 płoną	 w moim	umyśle.	Stare	przysięgi	znów	zostaną	wypowiedziane”.

Datowane	 Betabanan	 roku	 1173,	 45	 sekund	 przed	 śmiercią.	 Badany:	 jasnookie

dziecko	 w	 wieku	 pięciu	 lat.	 Wymowa	 poprawiła	 się	 znacznie	 podczas	 wypowiadania próbki.

Kaladin	 piorunował	 wzrokiem	 trzy	 świecące	 topazowe	 kule,	 które	 leżały	 przed

nim	 na	 ziemi.	 Koszary	 były	 ciemne	 i	 puste	 poza	 nim	 i	 Teftem.	 Lopen	 stał	 w oświetlonym	 wejściu	 i	 rozglądał	 się	 od	 niechcenia.	 Na	 zewnątrz	 Skała	 wydawał

polecenia	 innym	 mostowym.	 Kaladin	 kazał	 im	 ćwiczyć	 szyk	 bitewny.	 Nic	 szczególnie oczywistego.	 Zostanie	 to	 zrozumiane	 jako	 ćwiczenia	 w	 dźwiganiu	 mostów,	 ale	 tak naprawdę	szkolili	się	w	przyjmowaniu	rozkazów	i	sprawnej	zmianie	pozycji.

Trzy	małe	kule	–	zaledwie	odłamki	–	oświetlały	kamienie	niewielkimi	beżowymi

kręgami.	Kaladin	skupił	się	na	nich,	wstrzymując	oddech,	wzywając	do	siebie	światło.

Nic	się	nie	wydarzyło.

Postarał	się	bardziej,	wpatrując	się	w	ich	głębię.

Nic	się	nie	wydarzyło.

Podniósł	 jedną,	 wziął	 ją	 w	 dłoń	 i	 uniósł	 tak,	 że	 nie	 widział	 nic	 poza	 blaskiem.

Widział	 szczegóły	 burzy,	 zmieniający	 się,	 obracający	 wir	 światła.	 Wydawał	 mu rozkazy,	żądał,	błagał.

Nic	się	nie	wydarzyło.

Jęknął	i	położył	się	na	kamieniu,	patrząc	w	sufit.

–	Może	nie	pragnąłeś	tego	wystarczająco	–	powiedział	Teft.

–	Pragnę	najmocniej	jak	potrafię.	A	to	nie	chce	się	poddać.

Teft	chrząknął	i	uniósł	jedną	z	kul.

–	 Może	 mylimy	 się	 co	 do	 mnie	 –	 powiedział	 Kaladin.	 Uznał,	 że	 to	 wyjątkowo trafne,	 by	 w	 chwili,	 kiedy	 zaakceptował	 tę	 dziwną,	 przerażającą	 część	 swojej	 osoby, nie	mógł	zmusić	jej	do	działania.	–	To	mogło	być	złudzenie	w	promieniach	słońca.

–	 Złudzenie	 w	 promieniach	 słońca	 –	 powtórzył	 beznamiętnie	 Teft.	 –	 Przylepienie torby	do	beczki	było	złudzeniem.

–	 Dobra.	 Może	 to	 dziwaczny	 szczęśliwy	 przypadek,	 coś,	 co	 wydarzyło	 się	 tylko raz.

–	 Oraz	 kiedy	 byłeś	 ranny	 –	 dodał	 Teft	 –	 i	 kiedykolwiek	 podczas	 biegu	 z	 mostem potrzebowałeś	dodatkowej	siły	lub	wytrzymałości.

Kaladin	 westchnął	 z	 frustracją	 i	 kilka	 razy	 lekko	 postukał	 głową	 w	 kamienną podłogę.

–	Cóż,	skoro	jestem	jednym	z	tych	Świetlistych,	o	których	ciągle	mówisz,	dlaczego

nic	nie	mogę	zrobić?

–	 Sądzę	 –	 odparł	 posiwiały	 mostowy,	 przetaczając	 kulę	 w	 palcach	 –	 że	 jesteś	 jak dziecko,	 które	 uczy	 się	 ruszać	 nogami.	 Z	 początku	 to	 się	 dzieje	 jakby	 samo	 z	 siebie.

Powoli	uczy	się,	jak	robić	to	celowo.	Potrzebujesz	praktyki.

–	Spędziłem	tydzień,	gapiąc	się	na	kule.	Ile	praktyki	jeszcze	trzeba?

–	Cóż,	najwyraźniej	więcej	niż	ty	jej	miałeś.

Kaladin	przewrócił	oczami	i	usiadł.

–	Dlaczego	cię	w	ogóle	słucham?	Przyznałeś,	że	nie	wiesz	wiele	więcej	ode	mnie.

–	Nie	wiem	nic	o	korzystaniu	z	Burzowego	Światła	–	przyznał	Teft	z	grymasem.	–

Ale	wiem,	co	powinno	się	wydarzyć.

–	 Wedle	 opowieści,	 które	 są	 ze	 sobą	 sprzeczne.	 Powiedziałeś	 mi,	 że	 Świetliści mogli	latać	i	chodzić	po	ścianach.

Teft	przytaknął.

–	 W	 rzeczy	 samej.	 I	 sprawiali,	 że	 kamień	 topniał,	 jeśli	 na	 niego	 spojrzeli.	 I	 w jedno	uderzenie	serca	przebywali	wielkie	odległości.	I	rządzili	promieniami	słońca.	I…

–	 A	 dlaczego	 –	 przerwał	 mu	 Kaladin	 –	 musieli	 jednocześnie	 umieć	 chodzić	 po ścianach	i	latać?	Jeśli	umieli	latać,	to	po	co	biegali	po	ścianach?

Teft	nie	odpowiedział.

–	 A	 po	 co	 w	 ogóle	 przejmować	 się	 jednym	 i	 drugim	 –	 dodał	 Kaladin	 –	 skoro	 „w jedno	uderzenie	serca	przebywali	wielkie	odległości”?

–	Nie	jestem	pewien	–	przyznał	Teft.

–	Nie	możemy	ufać	opowieściom	i	legendom	–	powiedział	Kaladin.	Spojrzał	na	Syl,

która	 wylądowała	 obok	 jednej	 z	 kul	 i	 wpatrywała	 się	 w	 nią	 z	 wręcz	 dziecinnym zainteresowaniem.	–	Kto	wie,	co	jest	prawdą,	a	co	zmyśleniem?	Jednego	tylko	możemy być	 pewni.	 –	 Wziął	 jedną	 z	 kul	 w	 dwa	 palce	 i	 uniósł	 ją.	 –	 Siedzący	 w	 tym pomieszczeniu	Świetlisty	ma	już	dosyć	brązu.

Teft	chrząknął.

–	Nie	jesteś	Świetlistym,	chłopcze.

–	Czy	nie	mówiliśmy	właśnie…

–	 Ach	 tak,	 możesz	 napełniać	 –	 wyjaśnił	 Teft.	 –	 Możesz	 pić	 Burzowe	 Światło	 i wydawać	mu	rozkazy.	Ale	bycie	Świetlistym	to	coś	więcej.	Chodziło	o	ich	sposób	życia, to,	co	robili.	Nieśmiertelne	Słowa.

–	Że	co?

Teft	znów	przetaczał	kulę	między	palcami,	unosił	ją	i	wpatrywał	się	w	nią.

–	 Życie	 ponad	 śmiercią.	 Siła	 ponad	 słabością.	 Podróż	 ponad	 celem.	 To	 było	 ich motto,	Pierwszy	Ideał	Nieśmiertelnych	Słów.	Poza	tym	były	cztery	inne.

Kaladin	uniósł	brew.

–	To	znaczy?

–	 Nie	 wiem	 –	 przyznał	 Teft.	 –	 Ale	 Nieśmiertelne	 Słowa,	 te	 Ideały,	 kierowały	 ich postępowaniem.	 Kolejne	 cztery	 Ideały	 były	 podobno	 różne	 dla	 każdego	 z	 zakonów Świetlistych.	 Ale	 Pierwszy	 Ideał	 był	 taki	 sam	 dla	 wszystkich	 dziesięciu:	 życie	 ponad śmiercią,	siła	ponad	słabością,	podróż	ponad	celem.	–	Zawahał	się.	–	A	w	każdym	razie tak	słyszałem.

–	 Cóż,	 to	 wydaje	 mi	 się	 dość	 oczywiste	 –	 powiedział	 Kaladin.	 –	 Życie	 przychodzi przed	śmiercią.	Jak	dzień	przed	nocą	albo	jedynka	przed	dwójką.	To	oczywiste.

–	Nie	traktujesz	tego	poważnie.	Może	dlatego	Burzowe	Światło	stawia	ci	opór.

Kaladin	wstał	i	przeciągnął	się.

–	Przepraszam,	Teft.	Po	prostu	jestem	zmęczony.

–	Życie	ponad	śmiercią	–	powiedział	Teft,	grożąc	Kaladinowi	palcem.	–	Świetlisty

broni	 życia,	 zawsze.	 Nigdy	 nie	 zabija	 niepotrzebnie	 i	 nigdy	 nie	 ryzykuje	 własnego życia	 bez	 poważnego	 powodu.	 Życie	 jest	 trudniejsze	 niż	 śmierć.	 Obowiązkiem Świetlistego	 jest	 żyć.	 Siła	 ponad	 słabością.	 Każdy	 człowiek	 jest	 słaby	 w	 pewnym okresie	 swojego	 życia.	 Świetlisty	 chroni	 tych,	 którzy	 są	 słabi,	 i	 wykorzystuje	 swoją siłę	 dla	 innych.	 Siła	 nie	 czyni	 nikogo	 zdolnym	 do	 władania;	 czyni	 go	 zdolnym	 do służby.

Teft	 podniósł	 kule	 i	 schował	 je	 do	 sakiewki.	 Ostatnią	 trzymał	 przez	 chwilę,	 po czym	też	ją	schował.

–	 Podróż	 ponad	 celem.	 Istnieje	 zawsze	 kilka	 różnych	 sposobów	 osiągnięcia	 celu.

Porażka	 jest	 lepsza	 od	 zwycięstwa	 w	 niesprawiedliwy	 sposób.	 Ochrona	 dziesięciu niewinnych	 nie	 jest	 warta	 zabicia	 jednego.	 W	 końcu	 wszyscy	 umierają.	 Dla Wszechmocnego	ważniejsze	jest,	jak	żyłeś,	niż	to,	co	osiągnąłeś.

–	Wszechmocnego?	Czyli	rycerze	byli	powiązani	z	religią?

–	 A	 czyż	 wszystko	 nie	 jest?	 Żył	 sobie	 kiedyś	 stary	 król,	 który	 to	 wszystko wymyślił.	 Kazał	 to	 żonie	 zapisać	 w	 księdze	 czy	 coś	 w	 tym	 rodzaju.	 Moja	 matka	 ją przeczytała.	Świetliści	oparli	swoje	Ideały	na	tym,	co	w	niej	zapisano.

Kaladin	 wzruszył	 ramionami	 i	 zabrał	 się	 za	 przeglądanie	 sterty	 skórzanych

kamizelek	 mostowych.	 Rzekomo	 zostali	 w	 koszarach,	 żeby	 poszukać	 dziur	 i

przetartych	rzemieni.	Teft	wkrótce	do	niego	dołączył.

–	Ty	w	to	rzeczywiście	wierzysz?	–	spytał	Kaladin,	unosząc	kamizelę	i	ciągnąc	za

rzemienie.	–	Że	ktokolwiek	kierował	się	tymi	słowami,	szczególnie	banda	jasnookich?

–	Oni	nie	byli	zwykłymi	jasnookimi.	Byli	Świetlistymi.

–	Byli	ludźmi	–	stwierdził	Kaladin.	–	Ludzie,	którzy	mają	władzę,	zawsze	udają,	że

są	obdarzeni	cnotami,	ich	postępowaniem	kieruje	bóg	albo	mają	jakieś	inne	prawo,	by

„chronić”	nas	wszystkich.	Jeśli	wierzymy,	że	to	Wszechmocny	umieścił	ich	na	pozycji,

na	której	się	teraz	znajdują,	łatwiej	nam	przełknąć	to,	co	nam	robią.

Teft	 przekręcił	 kamizelę.	 Zaczynała	 się	 przecierać	 pod	 lewą	 poduszką	 na

ramieniu.

–	 Kiedyś	 nie	 wierzyłem.	 A	 później…	 później	 zobaczyłem,	 jak	 napełniasz	 się

Światłem,	i	zacząłem	się	zastanawiać.

–	Opowieści	i	legendy,	Teft	–	powiedział	Kaladin.	–	Chcemy	wierzyć,	że	kiedyś	żyli

lepsi	 ludzie.	 Dzięki	 temu	 możemy	 myśleć,	 że	 znowu	 tak	 będzie.	 Ale	 ludzie	 się	 nie zmieniają.	Teraz	są	zepsuci.	Wtedy	byli	zepsuci.

–	 Może	 –	 przyznał	 starszy	 mężczyzna.	 –	 Moi	 rodzice	 wierzyli	 w	 to	 wszystko.

Nieśmiertelne	 Słowa,	 Ideały,	 Świetlistych	 Rycerzy,	 Wszechmocnego.	 Nawet	 w	 stary vorinizm.	W	szczególności	w	stary	vorinizm.

–	 Który	 doprowadził	 do	 Hierokracji.	 Kręgi	 wyznawców	 i	 żarliwcy	 nie	 powinni

mieć	ziemi	ani	dobytku	na	własność.	To	zbyt	niebezpieczne.

Teft	prychnął.

–	Dlaczego?	Myślisz,	że	gdyby	mieli	władzę,	byliby	gorsi	od	jasnookich?

–	Coś	w	tym	jest.

Kaladin	 zmarszczył	 czoło.	 Tak	 wiele	 czasu	 spędził,	 zakładając,	 że	 Wszechmocny go	 porzucił	 albo	 nawet	 przeklął,	 że	 trudno	 mu	 było	 przyjąć,	 iż	 być	 może	 –	 jak	 to powiedziała	 Syl	 –	 został	 pobłogosławiony.	 Tak,	 został	 oszczędzony	 i	 pewnie	 powinien być	 za	 to	 wdzięczny.	 Ale	 cóż	 mogło	 być	 gorszego	 od	 otrzymania	 mocy,	 ale	 pozostania zbyt	słabym,	by	uratować	tych,	których	kochał?

Dalsze	 rozważania	 zostały	 przerwane,	 gdy	 Lopen	 wyprostował	 się	 w	 wejściu	 i

ukradkowo	 zrobił	 gest	 w	 stronę	 Kaladina	 i	 Tefta.	 Całe	 szczęście	 nie	 mieli	 już	 czego ukrywać.	 Właściwie	 w	 ogóle	 nie	 mieli	 czego	 ukrywać,	 poza	 Kaladinem	 siedzącym	 na podłodze	i	jak	idiota	gapiącym	się	na	kule.	Odstawił	kamizelę	i	podszedł	do	wejścia.

Palankin	 Hashal	 kierował	 się	 dokładnie	 w	 stronę	 koszar	 Kaladina,	 jej	 wysoki, często	milczący	mąż	szedł	obok.	Szarfa	na	jego	szyi	była	fioletowa,	podobnie	jak	haft na	mankietach	krótkiej,	przypominającej	kamizelkę	kurtki.	Gaz	wciąż	się	nie	pojawił.

Nie	widzieli	go	już	od	tygodnia.	Hashal	i	jej	mąż	–	oraz	ich	jasnoocy	podwładni	–	robili to,	co	kiedyś	on,	i	nie	odpowiadali	na	żadne	pytania	dotyczące	sierżanta.

–	Niech	to	burza	–	powiedział	Teft,	podchodząc	do	Kaladina.	–	Ta	dwójka	sprawia,

że	skóra	mnie	mrowi,	tak	samo,	jak	wtedy,	kiedy	wiem,	że	za	moimi	plecami	stoi	ktoś	z nożem	w	ręku.

Skała	 ustawił	 mostowych	 w	 szeregu	 i	 czekał	 w	 milczeniu,	 jakby	 na	 inspekcję.

Kaladin	 ruszył	 w	 ich	 stronę,	 Teft	 i	 Lopen	 podążyli	 za	 nimi.	 Tragarze	 postawili palankin	 bezpośrednio	 przed	 Kaladinem.	 Palankin	 nie	 miał	 bocznych	 ścian,	 i	 jedynie niewielki	daszek,	przez	co	przypominał	raczej	fotel	na	platformie.	Wiele	z	jasnookich kobiet	korzystało	z	nich	w	obozach.

Kaladin	 niechętnie	 złożył	 Hashal	 stosowny	 ukłon,	 podobnie	 zrobiła	 reszta

mostowych.	To	nie	był	czas,	by	ryzykować	chłostę	za	niesubordynację.

–	 Masz	 doskonale	 wyszkoloną	 grupę,	 dowódco	 mostowych	 –	 powiedziała,	 od

niechcenia	drapiąc	się	w	policzek	rubinowym	paznokciem.	Łokieć	opierała	na	poręczy.

–	Jakże…	sprawną	podczas	wypraw	z	mostem.

–	 Dziękuję,	 jasności	 Hashal	 –	 powiedział	 Kaladin.	 Mimo	 wszelkich	 wysiłków	 nie udało	mu	się	ukryć	wrogości	w	głosie.	–	Czy	wolno	mi	zadać	pytanie?	Od	kilku	dni	nie widzieliśmy	Gaza.	Czy	dobrze	się	miewa?

–	Nie.	–	Kaladin	czekał	na	wyjaśnienia,	ale	ona	zmieniła	temat.	–	Mój	mąż	podjął

decyzję.	Twoi	ludzie	są	tak	dobrzy,	że	jesteście	wzorem	dla	innych	drużyn.	Dlatego	też od	dziś	będziecie	brać	udział	w	każdej	wyprawie.

Kaladina	przeszedł	dreszcz.

–	A	przeszukiwanie	rozpadlin?

–	Och,	na	to	będziecie	mieli	dość	czasu.	I	tak	musicie	zabierać	na	dół	pochodnie,	a

w	nocy	nigdy	nie	ma	wypraw.	Dlatego	twoi	ludzie	będą	spać	w	ciągu	dnia…	zawsze	w gotowości…	 a	 nocami	 pracować	 w	 rozpadlinach.	 To	 znaczne	 lepsze	 wykorzystanie waszego	czasu.

–	Każda	wyprawa	–	powtórzył	Kaladin.	–	Chcecie,	żebyśmy	brali	udział	w	każdej

wyprawie.

–	 Tak	 –	 powiedziała	 od	 niechcenia	 i	 stukaniem	 kazała	 tragarzom	 podnieść

palankin.	 –	 Twoja	 drużyna	 jest	 po	 prostu	 zbyt	 dobra.	 Musi	 być	 wykorzystywana.	 Od jutra	zaczynacie	codzienne	dyżury.	Uznajcie	to	za…	zaszczyt.

Kaladin	 odetchnął	 głęboko,	 by	 powstrzymać	 się	 przed	 powiedzeniem	 na	 głos,	 co myśli	o	jej	„zaszczycie”.	Nie	mógł	się	zmusić	do	ukłonu,	kiedy	odchodziła,	ale	ona	nie zwróciła	na	to	uwagi.	Skała	i	inni	zaczęli	mamrotać.

Każda	 wyprawa.	 Podwoiła	 właśnie	 tempo,	 w	 jakim	 będą	 zabijani.	 Drużyna

Kaladina	 nie	 przetrwa	 kolejnych	 tygodni.	 Już	 było	 ich	 tak	 mało,	 że	 stracenie	 jednego albo	dwóch	ludzi	podczas	ataku	sprawi,	że	się	zachwieją.	Wtedy	Parshendi	skupią	się na	nich	i	ich	zabiją.

–	Na	oddech	Keleka!	–	powiedział	Teft.	–	Ona	chce	nas	zabić!

–	To	niesprawiedliwe	–	dodał	Lopen.

–	 Jesteśmy	 mostowymi	 –	 stwierdził	 Kaladin,	 patrząc	 na	 nich.	 –	 Myślicie,	 że	 nas dotyczy	jakakolwiek	„sprawiedliwość”?

–	Nie	zabijała	nas	dość	szybko	dla	Sadeasa	–	dodał	Moash.	–	Wiecie,	że	żołnierzy

chłostano	za	to,	że	przychodzili	na	ciebie	popatrzeć,	zobaczyć	człowieka,	który	przeżył

arcyburzę?	On	o	tobie	nie	zapomniał,	Kaladinie.

Teft	 wciąż	 przeklinał.	 Odciągnął	 Kaladina	 na	 bok.	 Lopen	 podążył	 za	 nimi,	 ale pozostali	wciąż	gadali	między	sobą.

–	 Potępienie!	 –	 powiedział	 cicho	 Teft.	 –	 Lubią	 udawać,	 że	 traktują	 drużyny mostowe	 bezstronnie.	 Wydają	 się	 wtedy	 sprawiedliwi.	 Wygląda	 na	 to,	 że	 z	 tego zrezygnowali.	Sukinsyny.

–	Co	robimy,	gancho?	–	spytał	Lopen.

–	 Idziemy	 do	 rozpadliny	 –	 powiedział	 Kaladin.	 –	 Zgodnie	 z	 harmonogramem.

Później	postaramy	się	dobrze	wyspać,	bo	najwyraźniej	następnej	nocy	nie	prześpimy.

–	Ludziom	nie	spodoba	się	wchodzenie	do	rozpadlin	nocami,	chłopcze	–	zauważył

Teft.

–	Wiem.

–	Ale	nie	jesteśmy	gotowi	na…	to,	co	musimy	zrobić	–	dodał	Teft,	rozglądając	się,

żeby	się	upewnić,	że	nikt	nie	podsłuchuje.	Był	tylko	on,	Kaladin	i	Lopen.	–	Potrzeba	co najmniej	kilku	tygodni.

–	Wiem.

–	 Nie	 przeżyjemy	 kolejnych	 kilku	 tygodni!	 –	 powiedział	 Teft.	 –	 Kiedy	 Sadeas	 i Kholin	 współpracują,	 wyprawy	 są	 niemal	 codziennie.	 Wystarczy	 jedna	 pechowa wyprawa…	 jeden	 raz,	 kiedy	 Parshendi	 się	 na	 nas	 skupią…	 i	 będzie	 po	 wszystkim.

Zostaniemy	zmieceni.

–	Wiem!	–	powiedział	Kaladin	z	frustracją,	odetchnął	głęboko	i	zacisnął	dłonie	w

pięści,	by	nie	wybuchnąć.

–	Gancho!	–	odezwał	się	Lopen.

–	Co?!	–	warknął	Kaladin.

–	To	znów	się	dzieje.

Kaladin	 znieruchomiał	 i	 spojrzał	 z	 góry	 na	 ręce.	 I	 oczywiście	 zobaczył	 smużki świetlistego	 dymu	 wznoszące	 się	 z	 jego	 skóry.	 Były	 wyjątkowo	 słabe	 –	 nie	 miał	 przy sobie	 wielu	 klejnotów	 –	 ale	 się	 pojawiły.	 Szybko	 zblakły.	 Miał	 nadzieję,	 że	 inni mostowi	nic	nie	zauważyli.

–	Potępienie.	Co	ja	zrobiłem?

–	Nie	wiem	–	przyznał	Teft.	–	Czy	to	dlatego,	że	byłeś	wściekły	na	Hashal?

–	Byłem	wściekły	już	wcześniej.

–	Wciągnąłeś	je	z	oddechem	–	powiedziała	z	przejęciem	Syl,	wirując	wokół	niego

w	powietrzu	w	postaci	świetlistej	wstęgi.

–	Co?

–	 Widziałam	 to.	 –	 Obróciła	 się.	 –	 Byłeś	 wściekły,	 wciągnąłeś	 powietrze,	 a

Światło…	przyszło	razem	z	nim.

Kaladin	spojrzał	na	Tefta,	ale	starszy	mężczyzna	oczywiście	nic	nie	słyszał.

–	Zbierz	ludzi	–	powiedział	Kaladin.	–	Schodzimy	do	rozpadliny.

–	A	co	z	tym,	co	się	wydarzyło?	–	spytał	Teft.	–	Kaladinie,	nie	możemy	brać	udziału

w	tak	wielu	wyprawach.	Porąbią	nas	na	kawałki.

–	Dziś	coś	na	to	poradzę.	Zbierz	ludzi.	Syl,	potrzebuję	twojej	pomocy.

–	Jakiej?	–	Wylądowała	przed	nim	i	przybrała	postać	młodej	kobiety.

–	Znajdź	nam	miejsce,	gdzie	leżą	trupy	Parshendich.

–	Sądziłam,	że	mieliście	dziś	ćwiczyć	z	włóczniami.

–	 To	 będą	 robić	 inni	 –	 wyjaśnił	 Kaladin.	 –	 Zorganizuję	 ich.	 Później	 mam	 inne zadanie.

*

Kaladin	 klasnął	 w	 dłonie	 i	 mostowi	 całkiem	 przyzwoicie	 ustawili	 się	 w	 szyku strzały.	 Nosili	 włócznie,	 które	 schowali	 w	 rozpadlinie	 w	 dużym	 worku	 obciążonym kamieniami	i	wciśniętym	w	szczelinę.	Znów	klasnął	w	dłonie	i	stanęli	w	dwuszeregu.

Kolejne	 klaśnięcie,	 a	 ustawili	 się	 w	 kręgu,	 przy	 czym	 za	 każdymi	 dwoma	 mostowymi stał	jeden	inny,	jako	szybkie	wsparcie.

Ściany	 rozpadliny	 ociekały	 wodą,	 a	 mostowi	 rozchlapywali	 kałuże.	 Byli	 dobrzy.

Lepsi	niż	powinni,	lepsi	–	biorąc	pod	uwagę	czas	szkolenia	–	niż	jakikolwiek	oddział,	z którym	pracował.

Ale	Teft	miał	rację.	Nadal	długo	by	nie	wytrwali	w	walce.	Jeszcze	kilka	tygodni,	a

nauczyłby	 ich	 dość	 pchnięć	 i	 osłaniania	 się	 nawzajem	 tarczami,	 by	 stali	 się niebezpieczni.	 Do	 tego	 czasu	 byli	 jedynie	 mostowymi,	 którzy	 umieli	 poruszać	 się	 w szyku.	Potrzebowali	więcej	czasu.

Kaladin	musiał	im	go	kupić.

–	Teft	–	powiedział.	–	Przejmij	po	mnie.

Starszy	mostowy	zasalutował	mu	ze	złożonymi	rękami.

–	Syl	–	Kaladin	zwrócił	się	do	sprena	–	chodźmy	zobaczyć	te	ciała.

–	 Są	 blisko.	 Chodź.	 –	 Poszybowała	 w	 głąb	 rozpadliny	 w	 postaci	 świetlistej

wstążki.	Kaladin	ruszył	za	nią.

–	Panie!	–	zawołał	Teft.

Kaladin	zawahał	się.	Od	kiedy	to	Teft	zaczął	wołać	do	niego	„panie”?	Co	dziwne,

brzmiało	to	właściwie.

–	Tak?

–	 Potrzebujesz	 eskorty?	 –	 Teft	 stał	 na	 czele	 zebranych	 mostowych,	 którzy	 coraz bardziej	 przypominali	 żołnierzy,	 ze	 swoimi	 skórzanymi	 kamizelami	 i	 włóczniami	 w pewnych	dłoniach.

Kaladin	potrząsnął	głową.

–	Nic	mi	nie	będzie.

–	Przepastne	bestie…

–	 Jasnoocy	 wybili	 wszystkie,	 które	 krążyły	 tak	 blisko	 naszej	 strony.	 Poza	 tym, gdybym	 wpadł	 na	 jedną	 z	 nich,	 obecność	 dwóch	 czy	 trzech	 dodatkowych	 ludzi	 nic	 by nie	zmieniła.

Teft	 skrzywił	 się	 pod	 krótką,	 siwiejącą	 brodą,	 ale	 nie	 sprzeciwiał	 się.	 Kaladin ruszył	za	Syl.	W	sakiewce	miał	resztę	kul,	które	znaleźli	podczas	pracy	w	rozpadlinie.

Mieli	 w	 zwyczaju	 zachowywać	 część	 z	 tych,	 które	 udało	 im	 się	 znaleźć,	 i	 mocować	 je do	 mostów,	 a	 dzięki	 pomocy	 Syl	 znajdowali	 ich	 więcej	 niż	 kiedyś.	 W	 sakiewce	 miał

spory	majątek.	Liczył,	że	to	Burzowe	Światło	dobrze	mu	posłuży.

Wyciągnął	 szafirową	 markę	 jako	 źródło	 światła	 i	 omijał	 kałuże	 pełne	 kości.	 Z

jednej	 z	 nich	 wystawała	 czaszka,	 porastał	 ją	 zielony	 mech	 niczym	 włosy,	 a	 nad	 nim podskakiwały	życiospreny.	Może	powinien	czuć	się	dziwnie,	wędrując	samotnie	przez te	 mroczne	 rozpadliny,	 ale	 nie	 czuł	 niepokoju.	 To	 było	 uświęcone	 miejsce,	 sarkofag pospólstwa,	 kurhan	 mostowych	 i	 włóczników,	 którzy	 zginęli	 na	 rozkaz	 jasnookich, rozlewając	 krew	 po	 tych	 nierównych	 ścianach.	 To	 miejsce	 nie	 było	 dziwne,	 lecz święte.

Właściwie	cieszył	się,	że	został	sam	z	ciszą	i	szczątkami	ludzi,	którzy	zginęli.	Ich

ludzi	 nie	 obchodziły	 sprzeczki	 tych,	 którzy	 urodzili	 się	 z	 jaśniejszymi	 oczami.

Troszczyli	się	o	swoje	rodziny	albo	przynajmniej	o	sakiewki	z	kulami.	Jak	wielu	z	nich zostało	uwięzionych	w	tym	obcym	kraju,	na	tych	niekończących	się	płaskowyżach,	zbyt biednych,	 by	 uciec	 z	 powrotem	 do	 Alethkaru?	 Setki	 ginęły	 każdego	 tygodnia, zdobywając	 klejnoty	 dla	 ludzi,	 którzy	 i	 tak	 byli	 bogaci,	 mszcząc	 się	 za	 śmierć	 króla, który	zginął	przed	laty.

Kaladin	 minął	 kolejną	 czaszkę,	 pozbawioną	 żuchwy	 i	 rozszczepioną	 ciosem

topora.	Miał	wrażenie,	że	czaszka	obserwuje	go	z	zaciekawieniem,	niebieskie	Burzowe

Światło	w	jego	dłoni	sprawiało,	że	nierówne	dno	i	ściany	wydawały	się	nawiedzone.

Kręgi	 wyznawców	 uczyły,	 że	 kiedy	 ludzie	 umierali,	 najdzielniejsi	 spośród	 nich	 –

ci,	 którzy	 najlepiej	 wypełniali	 swoje	 Powołanie	 –	 powstaną,	 by	 pomóc	 w	 odzyskaniu niebios.	 Każdy	 miał	 robić	 to,	 co	 za	 życia.	 Włócznicy	 walczyli,	 rolnicy	 uprawiali duchowe	 pola,	 jasnoocy	 przewodzili.	 Żarliwcy	 podkreślali,	 że	 doskonałość	 w	 każdym Powołaniu	 dawała	 moc.	 Rolnik	 mógłby	 machnąć	 ręką	 i	 stworzyć	 wielkie	 pola duchowych	 plonów.	 Włócznik	 stawałby	 się	 wielkim	 wojownikiem,	 tworzącym	 tarczą grzmot,	a	włócznią	błyskawicę.

Ale	co	z	mostowymi?	Czy	Wszechmocny	zażądałby,	by	wszyscy	powstali	i	dalej	się

mozolili?	Czy	Dunny	i	pozostali	biegali	z	mostami	w	życiu	po	życiu?	Żadni	żarliwcy	nie przychodzili,	by	ocenić	ich	umiejętności	lub	ich	Wznieść.	Być	może	mostowi	nie	będą potrzebni	 w	 Wojnie	 o	 Niebiosa.	 I	 tak	 trafiali	 tam	 jedynie	 najbardziej	 uzdolnieni.

Pozostali	będą	po	prostu	spać	do	czasu	odzyskania	Sal	Spokoju.

Czyżbym	 znów	 uwierzył?	 Wspiął	 się	 na	 głaz	 wciśnięty	 w	 rozpadlinę.	 Tak	 po

prostu?	Nie	był	pewien.	Ale	to	nie	miało	znaczenia.	Zrobi	wszystko	co	w	jego	mocy	dla mostowych.	Jeśli	było	w	tym	Powołanie,	niech	i	tak	będzie.

Oczywiście,	 gdyby	 udało	 mu	 się	 uciec	 z	 drużyną,	 Sadeas	 zastąpiłby	 ich	 innymi, którzy	zginęliby	zamiast	nich.

Muszę	 się	 przejmować	 tym,	 co	 mogę	 zrobić,	 powiedział	 sobie.	 Nie	 jestem

odpowiedzialny	za	tych	pozostałych	mostowych.

Teft	 opowiadał	 o	 Świetlistych,	 o	 ideałach	 i	 opowieściach.	 Dlaczego	 ludzie	 nie mogli	tacy	być?	Dlaczego	musieli	szukać	inspiracji	w	marzeniach	i	zmyśleniach?

Jeśli	 uciekniesz…	 zostawisz	 wszystkich	 pozostałych	 mostowych	 na	 rzeź,

wyszeptał	głos	w	jego	wnętrzu.	Musi	być	coś,	co	mógłbyś	dla	nich	zrobić.

Nie!	 Walczył	 z	 tymi	 myślami.	 Jeśli	 będę	 się	 tym	 przejmował,	 nie	 uratuję	 mostu czwartego.	Jeśli	znajdę	sposób,	odejdziemy.

Jeśli	odejdziesz,	to	kto	będzie	o	nich	walczył?	Nikt	się	nie	przejmuje.	Nikt…

Co	 takiego	 powiedział	 przed	 laty	 jego	 ojciec?	 Robił	 to,	 co	 uważał	 za	 właściwe, ponieważ	ktoś	musiał	zacząć.	Ktoś	musiał	zrobić	pierwszy	krok.

Dłoń	Kaladina	wydawała	się	ciepła.	Zatrzymał	się	w	rozpadlinie	i	przymknął	oczy.

Zazwyczaj	 nie	 czuło	 się	 żadnego	 ciepła	 od	 kul,	 ale	 ta	 w	 jego	 dłoni	 wydawała	 się rozgrzana.	I	wtedy	–	zupełnie	naturalnie	–	Kaladin	odetchnął	głęboko.	Kula	zrobiła	się zimna,	a	fala	ciepła	wystrzeliła	wzdłuż	jego	ramienia.

Otworzył	oczy.	Kula	była	bura,	a	na	palcach	zebrał	się	szron.	Światło	otaczało	go

jak	dym	z	ogniska,	białe,	czyste.

Uniósł	 rękę	 i	 poczuł	 się	 pełen	 energii.	 Nie	 musiał	 oddychać	 –	 właściwie

wstrzymał	 oddech,	 więżąc	 Burzowe	 Światło.	 Syl	 popędziła	 ku	 niemu	 rozpadliną.

Krążyła	wokół	niego,	po	czym	zatrzymała	się	w	powietrzu,	przybierając	postać	kobiety.

–	Zrobiłeś	to.	Co	się	stało?

Kaladin	potrząsnął	głową,	wstrzymując	oddech.	Coś	w	nim	wzbierało,	jak…

Jak	burza.	Szalejąca	w	jego	żyłach,	burza	wznosząca	się	w	jego	piersi.	Sprawiała,

że	chciał	biec,	skakać,	krzyczeć.	Miał	ochotę	wybuchnąć.	Czuł	się,	jakby	mógł	chodzić w	powietrzu.	Albo	po	ścianach.

Tak!	 –	 pomyślał.	 Ruszył	 biegiem	 i	 wskoczył	 na	 ścianę	 rozpadliny.	 Uderzył	 w	 nią stopami.

Następnie	 odbił	 się	 i	 wylądował	 na	 ziemi.	 Był	 tak	 oszołomiony,	 że	 krzyknął	 i poczuł,	jak	burza	w	jego	wnętrzu	słabnie,	gdy	wypuścił	powietrze.

Leżał	na	plecach,	a	Burzowe	Światło	opuszczało	go	teraz	szybciej,	gdyż	oddychał.

Zaczekał,	aż	opuści	go	w	całości.

Syl	wylądowała	na	jego	piersi.

–	Kaladinie?	Co	to	było?

–	 To	 tylko	 ja,	 robiący	 z	 siebie	 głupca	 –	 odparł.	 Usiadł,	 czując	 ból	 pleców	 i	 ostre kłucie	 w	 łokciu,	 którym	 uderzył	 o	 ziemię.	 –	 Teft	 powiedział,	 że	 Świetliści	 mogli chodzić	po	ścianach,	a	ja	czułem	się	tak	żywy…

Syl	spacerowała	w	powietrzu,	jakby	schodząc	po	schodach.

–	Nie	sądzę,	byś	był	już	na	to	gotów.	Nie	ryzykuj.	Wiesz,	jeśli	umrzesz,	ja	znowu

zgłupieję.

–	 Spróbuję	 o	 tym	 pamiętać	 –	 odparł	 Kaladin,	 podnosząc	 się.	 –	 Może	 usunę

umieranie	z	listy	zadań	na	ten	tydzień.

Prychnęła	i	wzniosła	się	w	powietrze,	znów	stając	się	wstęgą.

–	Chodź,	pośpiesz	się.

Wystrzeliła	 w	 głąb	 rozpadliny.	 Kaladin	 wziął	 burą	 kulę,	 po	 czym	 sięgnął	 do sakiewki	po	inną,	by	rozświetlała	mu	drogę.	Czy	opróżnił	je	wszystkie?	Nie.	Pozostałe wciąż	świeciły	mocno.	Wybrał	rubinową	markę	i	pośpieszył	za	Syl.

Zaprowadziła	go	do	wąskiej	rozpadliny,	w	której	znajdowała	się	niewielka	sterta

świeżych	trupów	Parshendich.

–	To	makabryczne,	Kaladinie	–	zauważyła	Syl,	stając	nad	ciałami.

–	Wiem.	Wiesz	może,	gdzie	poszedł	Lopen?

–	Widziałam	go	w	okolicy,	jak	zbiera	rzeczy,	o	które	go	prosiłeś.

–	Przyprowadź	go,	proszę.

Syl	 westchnęła,	 ale	 odleciała.	 Zawsze	 robiła	 się	 drażliwa,	 kiedy	 prosił	 ją	 o ukazanie	się	komuś	innemu	niż	on	sam.	Kaladin	ukląkł.	Wszyscy	Parshendi	byli	tak	do siebie	 podobni.	 Te	 same	 kwadratowe	 twarze,	 grubo	 ciosane	 rysy,	 niemal	 podobne	 do skał.	 Niektórzy	 mieli	 brody	 z	 wplecionymi	 w	 nie	 kawałkami	 klejnotów.	 Świeciły,	 ale niezbyt	 jasno.	 Oszlifowane	 klejnoty	 lepiej	 utrzymywały	 Burzowe	 Światło.	 Ciekawe dlaczego.

Wedle	 pogłosek	 Parshendi	 zabierali	 rannych	 ludzi	 i	 ich	 zjadali.	 Wedle	 pogłosek pozostawiali	 swoich	 zabitych,	 nie	 przejmując	 się	 nimi	 i	 nie	 budując	 im	 porządnych stosów	 pogrzebowych.	 Ale	 ten	 ostatni	 fragment	 był	 fałszywy.	 Troszczyli	 się	 o	 swoich zmarłych.	 Wszyscy	 byli	 równie	 wrażliwi	 jak	 Shen	 –	 on	 dostawał	 ataku	 za	 każdym razem,	gdy	któryś	z	mostowych	choćby	dotknął	ciała	Parshendiego.

Lepiej,	 żebym	 się	 nie	 mylił,	 pomyślał	 ponuro	 Kaladin	 i	 odebrał	 nóż	 jednemu	 z zabitych	 Parshendich.	 Był	 pięknie	 wykuty	 i	 zdobiony,	 w	 stali	 wyryto	 glify,	 których Kaladin	 nie	 rozpoznawał.	 Zaczął	 ciąć	 ten	 dziwny	 pancerz,	 który	 wyrastał	 z	 piersi trupa.

Kaladin	szybko	doszedł	do	wniosku,	że	fizjologia	Parshendich	znacznie	różniła	się

od	ludzkiej.	Niewielkie	niebieskie	więzadła	mocowały	napierśnik	do	skóry	poniżej,	na

całej	 jego	 długości.	 Nie	 przerywał	 pracy.	 Nie	 było	 wiele	 krwi	 –	 zgromadziła	 się	 na plecach	 trupa	 lub	 wypłynęła.	 Nóż	 nie	 był	 chirurgicznym	 skalpelem,	 ale	 doskonale nadawał	 się	 do	 tego	 zadania.	 Nim	 Syl	 powróciła	 z	 Lopenem,	 Kaladin	 uwolnił

napierśnik	i	zabrał	się	za	hełm.	Ten	był	trudniejszy	do	usunięcia	–	w	kilku	miejscach wrastał	w	czaszkę	i	musiał	piłować	ząbkowaną	częścią	ostrza.

–	 Hej,	 gancho	 –	 odezwał	 się	 Lopen.	 Przez	 ramię	 przerzucił	 torbę.	 –	 Ty	 ich	 wcale nie	lubisz,	co?

Kaladin	wstał	i	wytarł	ręce	o	spódniczkę	Parshendiego.

–	Znalazłeś	to,	o	co	cię	prosiłem?

–	Pewnie	–	odpowiedział	Lopen,	opuścił	torbę	i	zaczął	w	niej	grzebać.

Wyjął	 skórzaną	 kamizelę	 i	 czapkę,	 jakie	 nosili	 włócznicy,	 a	 następnie	 wąskie skórzane	paski	i	średniej	wielkości	drewnianą	tarczę	włócznika.	Na	koniec	wyciągnął

ciemnoczerwone	kości.	Kości	Parshendich.	Na	samym	dnie	worka	znajdowała	się	lina,

ta	sama,	którą	Lopen	kupił,	wrzucił	do	rozpadliny,	a	później	ukrył	na	dole.

–	 Nie	 straciłeś	 rozumu,	 prawda?	 –	 spytał	 Lopen,	 spoglądając	 na	 kości.	 –	 Bo	 jeśli tak,	to	mam	takiego	krewniaka,	który	robi	ten	napitek	dla	ludzi,	którzy	stracili	rozum, i	mógłby	ci	na	pewno	pomóc.

–	 Gdybym	 stracił	 rozum	 –	 powiedział	 Kaladin,	 podchodząc	 do	 kałuży,	 by	 opłukać hełm	–	czy	powiedziałbym	ci	o	tym?

–	 Nie	 wiem	 –	 odparł	 Lopen,	 odchylając	 się	 do	 tyłu.	 –	 Może.	 Pewnie	 nie	 ma znaczenia,	czy	zwariowałeś.

–	Poszedłbyś	za	szaleńcem	do	walki?

–	 Pewnie.	 Nawet	 jeśli	 zwariowałeś,	 to	 jesteś	 dobrym	 gościem	 i	 cię	 lubię.	 Nie jesteś	 typem	 szaleńca,	 który	 morduje	 ludzi	 we	 śnie.	 –	 Uśmiechnął	 się.	 –	 Poza	 tym, wszyscy	wypełniamy	polecenia	wariatów.	Robimy	to	każdego	dnia	z	jasnookimi.

Kaladin	roześmiał	się.

–	To	o	co	w	tym	wszystkim	chodzi?

Kaladin	 nie	 odpowiedział.	 Przyniósł	 napierśnik	 do	 skórzanej	 kamizeli	 i

przywiązał	 go	 z	 przodu	 za	 pomocą	 skórzanych	 pasków.	 Zrobił	 to	 samo	 z	 czapką	 i hełmem,	choć	ostatecznie	musiał	zrobić	w	hełmie	zagłębienia,	żeby	się	trzymał.

Skończywszy,	 wziął	 resztę	 rzemieni,	 związał	 nimi	 kości	 i	 przywiązał	 do	 okrągłej drewnianej	tarczy.	Kości	grzechotały,	kiedy	unosił	tarczę,	ale	uznał,	że	to	wystarczy.

Wziął	 tarczę,	 czapkę	 i	 napierśnik,	 i	 wcisnął	 je	 do	 worka	 Lopena.	 Ledwo	 się zmieściły.

–	Dobrze	–	powiedział,	wstając.	–	Syl,	zaprowadź	nas	do	krótkiej	rozpadliny.

Spędzili	 trochę	 czasu	 na	 badaniach,	 aż	 w	 końcu	 znaleźli	 najlepsze	 miejsce	 do wypuszczania	 strzał	 w	 dno	 stałych	 mostów.	 Jeden	 z	 mostów	 znajdował	 się	 bardzo blisko	 obozu	 Sadeasa,	 więc	 często	 przechodzili	 po	 nim	 w	 drodze	 na	 wyprawę,	 i wznosił	 się	 nad	 wyjątkowo	 płytką	 rozpadliną.	 Zaledwie	 czterdzieści	 stóp	 głębokości, zamiast	zwyczajowych	stu	i	więcej.

Syl	skinęła	głową	i	odleciała,	prowadząc	ich	tam.	Kaladin	i	Lopen	podążyli	za	nią.

Teft	dostał	polecenie,	by	poprowadzić	pozostałych	z	powrotem	i	spotkać	się	z	dowódcą

przy	drabinie,	ale	Kaladin	i	Lopen	powinni	znajdować	się	daleko	przed	nimi.	Kaladin

bez	 większego	 zainteresowania	 słuchał,	 jak	 Herdaz	 opowiada	 o	 swoich	 krewnych	 i powinowatych.

Im	dłużej	zastanawiał	się	nad	tym,	co	planował,	tym	bardziej	bezczelne	mu	się	to

wydawało.	 Może	 Lopen	 miał	 rację,	 kwestionując	 jego	 zdrowie	 zmysły.	 Ale	 Kaladin próbował	 zachowywać	 się	 racjonalnie.	 Próbował	 być	 ostrożny.	 To	 zawiodło,	 teraz	 nie mieli	 już	 czasu	 na	 logikę	 i	 ostrożność.	 Hashal	 najwyraźniej	 zadecydowała,	 że	 most czwarty	ma	zostać	zgładzony.

Kiedy	 błyskotliwe,	 starannie	 przemyślane	 plany	 zawodziły,	 przychodził	 czas

wypróbować	coś	desperackiego.

Lopen	 nagle	 przerwał.	 Kaladin	 zawahał	 się.	 Herdaz	 pobladł	 i	 znieruchomiał.	 Co to…

Drapanie.	 Kaladin	 również	 zamarł,	 przepełniła	 go	 panika.	 Z	 jednego	 z	 bocznych korytarzy	dochodziło	głośne	zgrzytanie.	Obrócił	się	powoli	i	zauważył	coś	wielkiego	– nie,	 coś	 olbrzymiego	 –	 poruszającego	 się	 w	 odległej	 rozpadlinie.	 Cienie	 w	 słabym świetle,	odgłos	chitynowych	odnóży	trących	się	o	kamień.	Kaladin	wstrzymał	oddech, zalał	go	zimny	pot,	ale	bestia	nie	ruszyła	w	ich	stronę.

Szuranie	 przycichło,	 a	 w	 końcu	 przestali	 je	 słyszeć.	 Wraz	 z	 Lopenem	 stali

nieruchomo	długo	po	tym,	jak	znikł	ostatni	dźwięk.

W	końcu	odezwał	się	Lopen.

–	Chyba	jednak	nie	wszystkie	w	okolicy	zostały	wybite,	co,	gancho?

–	Prawda	–	odpowiedział	Kaladin.

Podskoczył	 nagle,	 gdy	 Syl	 wróciła,	 by	 ich	 odnaleźć.	 Przy	 tym	 nieświadomie

wciągnął	Burzowe	Światło,	a	kiedy	wylądowała	w	powietrzu,	odkryła,	że	świeci.

–	Co	się	dzieje?	–	spytała	ostro,	opierając	ręce	na	biodrach.

–	Przepastna	bestia	–	wyjaśnił	Kaladin.

–	Naprawdę?	–	Wydawała	się	podekscytowana.	–	Powinniśmy	za	nią	ruszyć!

–	Co?

–	No	pewnie.	Założę	się,	że	mógłbyś	ją	pokonać.

–	Syl…

Jej	oczy	skrzyły	się	rozbawieniem.	Żartowała.

–	Chodźcie.	–	Z	tymi	słowy	odleciała.

Obaj	 mężczyźni	 ostrożnie	 stawiali	 stopy.	 W	 końcu	 Syl	 wylądowała	 na	 ścianie

rozpadliny	i	stanęła,	jakby	szydziła	z	wcześniejszej	próby	Kaladina.

Kaladin	spojrzał	na	cień	drewnianego	mostu	czterdzieści	stóp	nad	głową.	To	była

najpłytsza	rozpadlina,	jaką	udało	im	się	znaleźć	–	robiły	się	coraz	głębsze	w	miarę,	jak sięgały	 coraz	 dalej	 na	 wschód.	 Był	 coraz	 bardziej	 przekonany,	 że	 ucieczka	 na	 wschód była	 niemożliwa.	 Zbyt	 daleko,	 a	 próba	 przeżycia	 arcyburzy	 stanowiła	 zbyt	 wielkie wyzwanie.	 Pierwotny	 plan	 –	 pokonanie	 lub	 przekupienie	 strażników,	 a	 później ucieczka	–	był	najlepszy.

Ale	musieli	przeżyć	dość	długo,	by	spróbować.	Most	nad	nimi	mógłby	im	pomóc,

gdyby	 Kaladinowi	 udało	 się	 do	 niego	 dotrzeć.	 Niósł	 niewielką	 sakiewkę	 kul,	 a	 na ramieniu	miał	worek	pełen	pancerza	i	kości.	Z	początku	chciał,	żeby	Skała	wystrzelił

strzałę	 z	 przywiązaną	 liną	 ponad	 mostem,	 żeby	 spadła	 do	 rozpadliny	 po	 drugiej stronie.	Gdyby	kilku	mężczyzn	trzymało	jeden	koniec	liny,	któryś	z	nich	mógłby	się	po niej	wspiąć	i	przywiązać	worek	pod	mostem.

Ale	 to	 było	 ryzykowne,	 gdyż	 strzała	 musiała	 wylecieć	 ponad	 rozpadlinę	 w

miejscu,	 w	 którym	 mogli	 zobaczyć	 ją	 zwiadowcy.	 Powiadano,	 że	 mieli	 bardzo	 bystry wzrok,	gdyż	to	oni	właśnie	zauważali	przepastne	bestie,	które	się	przepoczwarzały.

Kaladin	sądził,	że	ma	lepszy	sposób	niż	strzała.	Może.

–	Potrzebujemy	kamieni	–	powiedział.	–	Wielkości	pięści.	Dużo.

Lopen	 wzruszył	 ramionami	 i	 zaczął	 się	 rozglądać.	 Kaladin	 dołączył	 do	 niego, wyjmował	 je	 z	 kałuż	 i	 wyciągał	 ze	 szczelin.	 W	 rozpadlinach	 nie	 brakowało	 kamieni.

Wkrótce	miał	ich	w	worku	dużą	stertę.

Wziął	do	ręki	sakiewkę	kul	i	próbował	myśleć	tak	jak	wcześniej,	kiedy	wciągnął

Burzowe	Światło.	To	nasza	ostatnia	szansa.

–	Życie	ponad	śmiercią	–	wyszeptał	Kaladin.	–	Siła	ponad	słabością.	Podróż	ponad

celem.

Pierwszy	 Ideał	 Świetlistych	 Rycerzy.	 Odetchnął	 głęboko	 i	 jego	 ramię	 przeszyła fala	 mocy.	 Jego	 mięśnie	 płonęły	 energią,	 pragnieniem,	 by	 się	 poruszać.	 Burza rozprzestrzeniała	się,	 napierała	na	 jego	skórę,	 sprawiała,	że	 krew	płynęła	 szybciej	 w żyłach.	 Otworzył	 oczy.	 Wokół	 niego	 wznosił	 się	 świetlisty	 dym.	 Utrzymywał	 w	 sobie większość	Światła	poprzez	wstrzymywanie	oddechu.

Jest	jak	burza	w	moim	wnętrzu.	Czuł	się,	jakby	miała	rozerwać	go	od	środka.

Umieścił	worek	z	pancerzem	na	ziemi,	ale	obwiązał	rękę	liną	i	przywiązał	worek

z	 kamieniami	 do	 pasa.	 Wyjął	 jeden	 kamień	 wielkości	 pięści	 i	 uniósł,	 czując	 jego gładkie	boki.	Lepiej,	żeby	to	zadziałało…

Napełnił	kamień	Burzowym	Światłem,	na	jego	ramieniu	pojawił	się	szron.	Nie	był

pewien,	jak	to	robił,	ale	wydawało	mu	się	to	naturalne,	jak	wlewanie	płynu	do	kubka.

Światło	 zbierało	 się	 pod	 skórą	 jego	 dłoni	 i	 przenosiło	 na	 kamień	 –	 jakby	 malował	 go jaskrawą,	świecącą	farbą.

Przycisnął	kamień	do	skalnej	ściany.	Przykleił	się,	emanując	Burzowym	Światłem,

tak	mocno,	że	Kaladin	nie	mógł	go	oderwać.	Oparł	się	na	nim	całym	swoim	ciężarem,	a

on	 się	 utrzymał.	 Umieścił	 jeden	 trochę	 niżej,	 a	 kolejny	 trochę	 wyżej.	 Następnie, żałując,	że	nie	ma	nikogo,	kto	mógłby	spalić	modlitwę	za	jego	powodzenie,	zaczął	się wspinać.

Próbował	nie	myśleć	o	tym,	co	robi.	Wspinał	się	po	kamieniach	przyklejonych	do

skały…	 Czym?	 Światłem?	 Sprenem?	 Szedł	 dalej.	 Bardzo	 przypominało	 to	 dzieciństwo, kiedy	 z	 Tienem	 wspinał	 się	 na	 skały	 w	 pobliżu	 Paleniska,	 ale	 tym	 razem	 mógł	 mieć uchwyty	dla	rąk	gdziekolwiek	chciał.

Powinienem	 znaleźć	 trochę	 pyłu,	 żeby	 pokryć	 nim	 dłonie,	 pomyślał,	 podciągając się,	po	czym	wyjął	kolejny	kamień	z	torby	i	przykleił	go	na	miejscu.

Syl	 szła	 obok	 niego,	 jej	 swobodny	 spacer	 wydawał	 się	 szyderstwem	 z	 jego

wspinaczki.	 Przenosząc	 ciężar	 na	 kolejny	 kamień,	 usłyszał	 złowrogi	 trzask	 na	 dole.

Zaryzykował	 spojrzenie.	 Pierwszy	 z	 kamieni	 odpadł.	 Te	 w	 jego	 pobliżu	 słabo

emanowały	Burzowym	Światłem.

Kamienie	 prowadziły	 w	 jego	 stronę	 jak	 płonące	 odciski	 stóp.	 Burza	 w	 jego

wnętrzu	 ucichła,	 choć	 wciąż	 szalała	 w	 żyłach,	 ekscytująca	 i	 jednocześnie

rozpraszająca.	Co	się	stanie,	jeśli	zabraknie	mu	Światła,	zanim	dotrze	na	szczyt?

Następny	 kamień	 odpadł.	 Ten	 obok	 niego	 podążył	 za	 nim	 po	 kilku	 sekundach.

Lopen	 stał	 po	 drugiej	 stronie	 rozpadliny	 i	 opierał	 się	 o	 ścianę,	 zainteresowany,	 ale rozluźniony.

Nie	zatrzymuj	się!	–	pomyślał	Kaladin,	zły	na	siebie,	że	się	rozproszył.	Wrócił	do

pracy.

Kiedy	 ręce	 zaczynały	 go	 już	 boleć	 od	 wspinaczki,	 dotarł	 do	 mostu.	 Sięgnął	 w chwili,	 gdy	 dwa	 kolejne	 kamienie	 odpadły.	 Łomot	 stawał	 się	 coraz	 głośniejszy,	 gdyż każdy	spadał	z	większej	wysokości.

Dla	 równowagi	 oparł	 się	 jedną	 ręką	 o	 dno	 mostu.	 Stopy	 nadal	 trzymał	 na

najwyższych	 kamieniach.	 Przerzucił	 koniec	 liny	 nad	 wspornikiem	 mostu	 i	 zrobił

prowizoryczny	węzeł.	Pozostawił	dużo	liny	na	swobodnym	końcu.

Pozwolił,	by	reszta	sznura	zsunęła	się	po	jego	ramieniu	i	opadła	na	dno.

–	Lopenie	–	zawołał.	Światło	wypływało	z	jego	ust.	–	Naciągnij	ją.

Herdaz	 wypełnił	 polecenie,	 a	 Kaladin	 trzymał	 swój	 koniec,	 naciągając	 węzeł.

Następnie	chwycił	swobodną	część	liny	i	zawisł	na	niej.	Węzeł	trzymał.

Kaladin	 się	 rozluźnił.	 Wciąż	 parował	 światłem	 i	 –	 poza	 okrzykiem	 do	 Lopena	 –

wstrzymywał	oddech	przez	dobry	kwadrans.	To	się	może	przydać,	pomyślał,	choć	płuca

zaczęły	 go	 palić,	 więc	 zaczął	 oddychać	 normalnie.	 Światło	 nie	 opuściło	 go	 do	 końca, ale	uciekało	szybciej.

–	Dobrze	–	powiedział	do	Lopena.	–	Przywiąż	drugi	worek	do	końca	liny.

Sznur	zadrżał	i	po	chwili	Lopen	zawołał,	że	gotowe.	Kaladin	chwycił	linę	nogami,

by	 pozostać	 na	 miejscu,	 a	 rękami	 zaczął	 ją	 wybierać,	 podnosząc	 worek	 z	 pancerzem.

Wykorzystując	 krótszy	 odcinek	 liny,	 wsunął	 sakiewkę	 burych	 kul	 do	 worka	 z

pancerzem,	 po	 czym	 przywiązał	 go	 pod	 mostem	 w	 miejscu,	 z	 którego	 –	 jak	 miał

nadzieję	–	Lopen	i	Dabbid	mogli	go	wyciągnąć.

Spojrzał	w	dół.	Dno	wydawało	się	o	wiele	bardziej	odległe	niż	z	mostu	na	górze.

Niewielka	zmiana	perspektywy	zmieniała	wszystko.

Nie	 dostawał	 zawrotów	 głowy.	 Miast	 tego	 poczuł	 przypływ	 ekscytacji.	 Zawsze

lubił	znajdować	się	wysoko.	To	było	dla	niego	naturalne.	Przygnębiało	go	przebywanie

w	dole,	uwięzienie	w	jamach,	z	których	nie	mógł	widzieć	świata.

Rozważył	kolejne	posunięcie.

–	Co?	–	spytała	Syl	i	podeszła	do	niego,	krocząc	w	powietrzu.

–	Jeśli	zostawię	tu	linę,	ktoś	może	ją	zauważyć,	przechodząc	przez	most.

–	To	ją	odetnij.

Popatrzył	na	nią,	unosząc	brew.

–	Kiedy	na	niej	wiszę?

–	Nic	ci	nie	będzie.

–	To	czterdzieści	stóp!	Połamię	kości!

–	Nie	–	sprzeciwiła	się	Syl.	–	Czuję,	że	to	właściwe,	Kaladinie.	Nic	ci	nie	będzie.

Zaufaj	mi.

–	Zaufać	ci?	Syl,	sama	mówiłaś,	że	twoje	wspomnienia	są	fragmentaryczne!

–	 W	 tamtym	 tygodniu	 mnie	 obraziłeś	 –	 powiedziała,	 zaplatając	 ręce	 na	 piersi.	 –

Sądzę,	że	jesteś	mi	winien	przeprosiny.

–	Mam	cię	przeprosić,	przecinając	linę	i	spadając	czterdzieści	stóp	w	dół?

–	Nie,	przeprosisz,	ufając	mi.	Powiedziałam	ci.	Czuję,	że	to	właściwe.

Westchnął	i	znów	spojrzał	w	dół.	Burzowe	Światło	się	wyczerpywało.	Co	jeszcze

mógł	 zrobić?	 Pozostawienie	 liny	 byłoby	 głupotą.	 Czy	 mógł	 zawiązać	 na	 niej	 inny węzeł,	taki,	który	mógłby	rozwiązać	szarpnięciem,	kiedy	już	znajdzie	się	na	dole?

Jeśli	taki	węzeł	istniał,	on	nie	umiał	go	zawiązać.	Zacisnął	zęby.	Kiedy	ostatni	z

kamieni	spadł	 z	łoskotem,	 odetchnął	głęboko	 i	wyciągnął	 nóż,	który	 wcześniej	 zabrał

Parshendiemu.	Poruszał	się	szybko,	zanim	zdążył	się	rozmyślić,	i	przeciął	linę.

Opadał	 gwałtownie,	 jedną	 ręką	 wciąż	 ściskając	 przecięty	 sznur,	 a	 żołądek

podjeżdżał	mu	do	gardła.	Most	uciekał,	jakby	wznosił	się	do	góry,	i	spanikowany	umysł

Kaladina	natychmiast	kazał	mu	spojrzeć	w	dół.	To	nie	było	piękne.	Było	przerażające.

Koszmarne.	Zaraz	zginie!

Już	dobrze.

W	 jednej	 chwili	 się	 uspokoił.	 Jakimś	 sposobem	 wiedział,	 co	 robić.	 Obrócił	 się	 w powietrzu,	 wypuszczając	 linę,	 i	 uderzył	 w	 ziemię	 obiema	 stopami.	 Wylądował	 w pozycji	 przykucniętej,	 z	 dłonią	 opartą	 o	 skałę,	 i	 przeszyło	 go	 zimno.	 Resztki Burzowego	 Światła	 opuściły	 go	 w	 jednej	 chwili,	 wyrzucone	 z	 ciała	 w	 postaci świetlistego	kręgu	dymu,	który	uderzył	o	ziemię,	po	czym	rozproszył	się	i	zniknął.

Wyprostował	się.	Lopen	wybałuszył	oczy.	Kaladin	czuł	ból	nóg	po	uderzeniu,	ale

taki,	jakby	zeskoczył	z	wysokości	czterech	albo	pięciu	stóp.

–	 Jak	 dziesięć	 uderzeń	 błyskawicy	 w	 górach,	 gancho!	 –	 wykrzyknął	 Lopen.	 –	 To było	niewiarygodne.

–	Dziękuję	–	powiedział	Kaladin.

Uniósł	dłoń	do	głowy,	popatrzył	po	kamieniach	rozrzuconych	u	podstawy	ściany,	a później	spojrzał	na	pancerz	bezpiecznie	przywiązany	na	górze.

–	Mówiłam	ci	–	powiedziała	Syl,	lądując	na	jego	ramieniu.	Brzmiała	triumfalnie.

–	 Lopenie	 –	 odezwał	 się	 Kaladin.	 –	 Jak	 myślisz,	 uda	 się	 wam	 wyciągnąć	 ten pancerz	podczas	następnej	wyprawy?

–	Pewnie	–	powiedział	Lopen.	–	Nikt	nie	zobaczy.	Ignorują	nas,	Herdazów,	ignorują

mostowych,	 a	 już	 szczególnie	 ignorują	 kaleki.	 Dla	 nich	 jestem	 tak	 niewidzialny,	 że mógłbym	przechodzić	przez	mury.

Kaladin	pokiwał	głową.

–	Weź	go.	Schowaj.	Daj	mi	przed	ostatnim	natarciem	na	płaskowyż.

–	Nie	spodoba	im	się,	że	wyruszysz	w	pancerzu,	gancho	–	powiedział	Lopen.	–	Nie

sądzę,	by	wyszło	inaczej	niż	poprzednim	razem.

–	Zobaczymy	–	stwierdził	Kaladin.	–	Zrób	to.



„Śmierć	jest	moim	życiem,	siła	staje	się	moją	słabością,	podróż	dobiegła	końca”.

Datowane	 Betabanes	 roku	 1173,	 95	 sekund	 przed	 śmiercią.	 Badany:	 uczona	 o

niejakiej	sławie.	Próbka	z	drugiej	ręki.	Uważana	za	wątpliwą.

–	I	właśnie	dlatego,	ojcze	–	powiedział	Adolin	–	absolutnie	nie	możesz	abdykować,

niezależnie	od	tego,	co	odkryjemy	w	wizjach.

–	Naprawdę?	–	spytał	Dalinar,	uśmiechając	się	pod	nosem.

–	Tak.

–	Dobrze,	przekonałeś	mnie.

Adolin	 zatrzymał	 się	 gwałtownie.	 Szli	 właśnie	 do	 komnat	 Dalinara.	 Starszy

mężczyzna	obrócił	się	i	spojrzał	na	syna.

–	Naprawdę?	–	spytał	Adolin.	–	To	znaczy,	rzeczywiście	udało	mi	się	wygrać	z	tobą

spór?

–	 Tak	 –	 odparł	 Dalinar.	 –	 To	 słuszne	 uwagi.	 –	 Nie	 dodał,	 że	 sam	 wcześniej	 podjął

taką	decyzję.	–	Niezależnie	od	wszystkiego,	zostanę.	Nie	mogę	opuścić	tej	walki.

Adolin	uśmiechnął	się	szeroko.

–	 Ale	 –	 dodał	 Dalinar,	 unosząc	 palec.	 –	 Jest	 warunek.	 Napiszę	 rozkaz,

potwierdzony	 przez	 moje	 najważniejsze	 skryby	 i	 poświadczony	 przez	 Elhokara,	 który da	 ci	 prawo,	 by	 mnie	 zdetronizować,	 gdybym	 stał	 się	 zbyt	 niezrównoważony umysłowo.	 Inne	 obozy	 się	 o	 tym	 nie	 dowiedzą,	 ale	 nie	 możemy	 zaryzykować,	 że oszaleję	tak	bardzo,	że	nie	będzie	można	mnie	usunąć.

–	Zgoda	–	rzekł	Adolin,	podchodząc	do	Dalinara.	Byli	sami	w	korytarzu.	–	To	mogę

zaakceptować.	Zakładając,	że	nie	powiesz	o	tym	Sadeasowi.	Wciąż	mu	nie	ufam.

–	 Nie	 proszę	 cię,	 żebyś	 mu	 zaufał	 –	 odparł	 Dalinar,	 otwierając	 drzwi	 swoich komnat.	 –	 Musisz	 jedynie	 uwierzyć,	 że	 jest	 zdolny	 się	 zmienić.	 Sadeas	 kiedyś	 był

przyjacielem	i	sądzę,	że	znów	może	się	nim	stać.

Chłodne	 kamienie	 Dusznikowanej	 sali	 utrzymywały	 wiosenne	 zimno.	 Wiosna

wciąż	 nie	 chciała	 przejść	 w	 lato,	 ale	 na	 szczęście,	 nie	 powróciła	 też	 zima.	 Elthebar obiecywał,	że	do	tego	nie	dojdzie	–	z	drugiej	strony	obietnicom	strażnika	burz	zawsze towarzyszyło	 mnóstwo	 zastrzeżeń.	 Wola	 Wszechmocnego	 była	 tajemnicą,	 a	 znaki	 nie zawsze	okazywały	się	godne	zaufania.

Obecnie	 akceptował	 strażników	 burz,	 choć	 początkowo	 odrzucał	 ich	 pomoc.

Żaden	 człowiek	 nie	 powinien	 próbować	 poznać	 przyszłości	 ani	 twierdzić,	 że	 umie	 to zrobić,	 gdyż	 należała	 ona	 jedynie	 do	 Wszechmocnego.	 A	 Dalinar	 zastanawiał	 się,	 jak strażnicy	 mogli	 prowadzić	 badania	 bez	 umiejętności	 czytania.	 Twierdzili,	 że	 tego	 nie robią,	ale	widział	ich	księgi	pełne	glifów.	Glify.	Ich	miejsce	nie	było	w	książkach,	były obrazkami.	 Człowiek,	 który	 nigdy	 wcześniej	 nie	 widział	 jednego	 z	 nich,	 nadal	 mógł

pojąć	jego	znaczenie,	patrząc	na	sam	kształt.	To	odróżniało	interpretowanie	glifów	od czytania.

Strażnicy	burz	robili	wiele	rzeczy,	z	którymi	ludzie	czuli	się	niezręcznie.	Niestety, byli	 też	 bardzo	 użyteczni.	 Wiedza	 o	 nadejściu	 arcyburzy	 –	 cóż,	 taka	 przewaga	 była zbyt	kusząca.	A	choć	strażnicy	burz	często	się	mylili,	jeszcze	częściej	mieli	rację.

Renarin	 klęczał	 przy	 kominku,	 przyglądając	 się	 fabrialowi,	 który	 w	 nim

umieszczono,	 by	 ogrzać	 pokój.	 Navani	 już	 przybyła.	 Siedziała	 przy	 biurku	 Dalinara	 i pisała	list	–	kiedy	weszli	do	środka,	machnęła	im	na	powitanie	trzciną.	Nosiła	fabrial, który	 pokazywała	 na	 uczcie	 przed	 kilkoma	 tygodniami	 –	 urządzenie	 o	 wielu	 nóżkach umieściła	na	ramieniu,	wczepione	w	fioletową	tkaninę	jej	sukni.

–	 Nie	 wiem,	 ojcze	 –	 powiedział	 Adolin,	 zamykając	 drzwi.	 Najwyraźniej	 nadal

myślał	 o	 Sadeasie.	 –	 Nie	 obchodzi	 mnie,	 czy	 słucha	 „Drogi	 królów”.	 Robi	 to	 tylko dlatego,	żebyś	mniejszą	uwagę	zwracał	na	ataki	i	żeby	jego	skryby	mogły	korzystniej dla	niego	podzielić	serca	klejnotów.	Manipuluje	tobą.

Dalinar	wzruszył	ramionami.

–	 Serca	 klejnotów	 to	 kwestia	 drugorzędna.	 Odbudowanie	 sojuszu	 jest	 warte

każdej	ceny.	W	pewnym	sensie	to	ja	nim	manipuluję.

Adolin	westchnął.

–	Dobrze.	Ale	w	jego	pobliżu	nadal	będę	trzymał	rękę	na	sakiewce.

–	Spróbuj	mu	tylko	nie	ubliżać	–	powiedział	Dalinar.	–	A,	i	jeszcze	coś.	Chciałbym,

żebyś	z	wyjątkową	troską	podszedł	do	Królewskiej	Gwardii.	Jeśli	są	w	niej	żołnierze,

których	 lojalności	 możemy	 być	 pewni,	 wyznacz	 ich	 do	 pilnowania	 komnat	 Elhokara.

Jego	słowa	o	spisku	mnie	zaniepokoiły.

–	Z	pewnością	nie	dajesz	im	wiary	–	stwierdził	Adolin.

–	 Z	 jego	 pancerzem	 rzeczywiście	 stało	 się	 coś	 dziwnego.	 Ta	 cała	 afera	 śmierdzi jak	 kremowe	 błocko.	 Może	 się	 okaże,	 że	 to	 nic.	 Na	 razie	 proszę,	 żebyś	 spełnił	 moją prośbę.

–	Muszę	zauważyć	–	odezwała	się	Navani	–	że	nie	bardzo	lubiłam	Sadeasa,	kiedy

ty,	on	i	Gavilar	byliście	przyjaciółmi.

Z	teatralnym	gestem	zakończyła	pisanie	listu.

–	On	nie	stoi	za	atakami	na	króla	–	stwierdził	Dalinar.

–	Jak	możesz	być	tak	pewien?	–	spytała	Navani.

–	 Ponieważ	 to	 do	 niego	 nie	 pasuje	 –	 wyjaśnił	 starszy	 Kholin.	 –	 Sadeas	 nigdy	 nie chciał	 tytułu	 króla.	 Bycie	 arcyksięciem	 daje	 dużą	 władzę,	 ale	 pozostawia	 mu	 kogoś, kogo	może	obarczyć	odpowiedzialnością	za	większe	błędy.	–	Dalinar	pokręcił	głową.	– Nie	próbował	odebrać	tronu	Gavilarowi,	a	z	Elhokarem	ma	jeszcze	lepszą	pozycję.

–	Ponieważ	mój	syn	jest	słabeuszem	–	powiedziała	Navani.	To	nie	było	oskarżenie.

–	Nie	jest	słaby	–	sprzeciwił	się	Dalinar	–	jedynie	niedoświadczony.	Ale	owszem, to	 idealna	 sytuacja	 dla	 Sadeasa.	 Mówił	 prawdę…	 poprosił	 o	 tytuł	 Arcyksięcia Informacji,	ponieważ	bardzo	chce	się	dowiedzieć,	kto	próbował	zabić	Elhokara.

–	Mashalo	–	odezwał	się	Renarin,	używając	oficjalnego	określenia	na	ciotkę.	–	Ten

fabrial	na	twoim	ramieniu,	co	on	robi?

Navani	 spojrzała	 na	 urządzenie	 z	 przebiegłym	 uśmiechem.	 Dalinar	 widział,	 że

liczyła	 na	 to,	 że	 któryś	 z	 nich	 ją	 zapyta.	 Dalinar	 usiadł.	 Wkrótce	 miała	 nadejść arcyburza.

–	 A,	 to.	 To	 rodzaj	 bólowego	 fabriala.	 Pokażę	 ci.	 –	 Sięgnęła	 swobodną	 dłonią, naciskając	przycisk,	który	uwalniał	nóżki.	Uniosła	go.	–	Coś	cię	boli,	mój	drogi?	Jakiś stłuczony	palec	albo	zadrapanie?

Renarin	pokręcił	głową.

–	 Naciągnąłem	 mięsień	 ręki	 podczas	 ćwiczeń	 przed	 pojedynkiem	 –	 powiedział

Adolin.	–	Nie	jest	źle,	ale	trochę	pobolewa.

–	Podejdź	tutaj	–	powiedziała	Navani.

Dalinar	uśmiechnął	się	z	sympatią.	Navani	zawsze	była	najbardziej	szczera,	kiedy

bawiła	się	nowymi	fabrialami.	W	tych	rzadkich	chwilach	niczego	nie	udawała.	To	nie

była	 Navani	 matka	 króla	 ani	 Navani	 przebiegły	 polityk,	 lecz	 Navani	 podekscytowany inżynier.

–	 Społeczność	 artifabrian	 tworzy	 wspaniałe	 rzeczy	 –	 powiedziała,	 gdy	 Adolin

wyciągnął	 rękę.	 –	 Jestem	 szczególnie	 dumna	 z	 tego	 małego	 urządzenia,	 gdyż	 miałam udział	w	jego	stworzeniu.

Zapięła	je	na	ręce	Adolina,	owijając	nogi	wokół	jego	dłoni	i	blokując	je.

Adolin	uniósł	rękę	i	obrócił	ją.

–	Ból	zniknął.

–	Ale	wciąż	czujesz,	prawda?	–	spytała	Navani	z	wyraźnym	zadowoleniem.

Młodzieniec	pomacał	dłoń	palcami	drugiej	ręki.

–	Wcale	nie	jest	odrętwiała.

Renarin	wpatrywał	się	w	fabriala	z	dużym	zainteresowaniem,	oczy	za	okularami

były	 zaciekawione,	 skupione.	 Gdyby	 tylko	 chłopak	 dał	 się	 przekonać	 do	 zostania żarliwcem.	 Wtedy	 mógłby	 zostać	 inżynierem,	 gdyby	 zechciał.	 A	 jednak	 odmawiał.

Podawane	 przez	 niego	 przyczyny	 zawsze	 robiły	 na	 Dalinarze	 wrażenie	 kiepskich wymówek.

–	Sporawe	jest	–	zauważył	Dalinar.

–	 Cóż,	 to	 dopiero	 wczesny	 model	 –	 broniła	 się	 Navani.	 –	 Pracowałam	 wstecz	 od jednego	 z	 tych	 koszmarnych	 tworów	 Długocienia	 i	 nie	 mogłam	 sobie	 pozwolić	 na dopracowanie	 kształtu.	 Sądzę	 jednak,	 że	 ma	 duży	 potencjał.	 Wyobraź	 sobie	 kilka	 z nich	 na	 polu	 bitwy,	 by	 łagodzić	 cierpienie	 rannych	 żołnierzy.	 Wyobraź	 je	 sobie	 w rękach	chirurga,	który	nie	musiałby	się	przejmować	bólem	chorych	podczas	zabiegu.

Adolin	 pokiwał	 głową.	 Dalinar	 musiał	 przyznać,	 że	 to	 urządzenie	 wydawało	 się pożyteczne.

Navani	uśmiechnęła	się.

–	 To	 wyjątkowy	 czas,	 dowiadujemy	 się	 mnóstwa	 różnych	 rzeczy	 o	 fabrialach.	 To na	przykład	jest	fabrial	zmniejszający…	zmniejsza	coś,	w	tym	wypadku	ból.	Nie	leczy samej	rany,	choć	może	być	krokiem	w	tym	kierunku.	Tak	czy	inaczej,	całkowicie	różni się	od	sparowanych	fabriali	w	rodzaju	łączotrzcin.	Gdybyś	wiedział,	jakie	mamy	plany na	przyszłość…

–	Na	przykład?	–	spytał	Adolin.

–	 W	 końcu	 się	 dowiesz.	 –	 Navani	 uśmiechnęła	 się	 tajemniczo.	 Zdjęła	 fabrial	 z dłoni	krewniaka.

–	Ostrza	Odprysku?	–	spytał	młodzieniec	z	ekscytacją	w	głosie.

–	Nie	–	odparła	kobieta.	–	Budowa	i	sposób	działania	Ostrzy	i	Pancerzy	Odprysku

różnią	 się	 od	 wszystkiego,	 co	 odkryliśmy.	 Najbliższe	 są	 te	 tarcze,	 które	 mają	 w	 Jah Keved.	Ale,	o	ile	mi	wiadomo,	działają	na	zupełnie	innej	zasadzie	niż	normalny	Pancerz Odprysku.	Starożytni	musieli	doskonale	znać	się	na	inżynierii.

–	Nie	–	sprzeciwił	się	Dalinar.	–	Widziałem	ich,	Navani.	Są…	cóż,	są	starożytni,	a

ich	technika	prymitywna.

–	A	Miasta	Świtu?	–	spytała	sceptycznie	Navani.	–	Fabriale?

–	 Nie	 widziałem	 ani	 jednego,	 ani	 drugiego.	 W	 wizjach	 są	 Ostrza	 Odprysku,	 ale wydają	 się	 bardzo	 nie	 na	 miejscu.	 Może	 rzeczywiście	 były	 darem	 Heroldów,	 jak twierdzą	legendy.

–	Być	może	–	przyznała	Navani.	–	A	może	tak…

Zniknęła.

Dalinar	zamrugał.	Nie	słyszał	nadejścia	arcyburzy.

Znajdował	 się	 teraz	 w	 wielkim,	 otwartym	 pomieszczeniu	 z	 kolumnami

biegnącymi	wzdłuż	ścian.	Ogromne	kolumny	sprawiały	wrażenie,	jakby	wyrzeźbiono	je

z	 miękkiego	 piaskowca	 i	 pozostawiono	 bez	 żadnych	 ozdób.	 Sklepienie	 zdawało	 się bardzo	wysokie,	a	wykuto	je	w	skale	z	geometrycznymi	wzorami,	które	były	znajome.

Kręgi	połączone	liniami,	rozpościerające	się	coraz	dalej…

–	Nie	wiem,	co	robić,	przyjacielu	–	powiedział	ktoś	stojący	obok.

Dalinar	odwrócił	się	i	ujrzał	młodzieńca	w	królewskich	białych	i	złotych	szatach,

który	 spacerował	 z	 rękami	 założonymi	 przed	 sobą.	 Jego	 dłonie	 ukrywały	 obszerne rękawy.	 Miał	 ciemne	 włosy	 zaplecione	 w	 warkocz	 i	 krótką	 spiczastą	 brodę.	 W	 jego włosy	 wpleciono	 złote	 nici,	 które	 łączyły	 się	 na	 czole,	 tworząc	 symbol.	 Symbol Świetlistych	Rycerzy.

–	 Mówią,	 że	 za	 każdym	 razem	 jest	 tak	 samo	 –	 stwierdził	 mężczyzna.	 –	 Nigdy	 nie jesteśmy	 gotowi	 na	 Spustoszenia.	 Powinniśmy	 robić	 się	 coraz	 lepsi,	 ale	 jest	 wręcz przeciwnie,	za	każdym	razem	jesteśmy	bliżej	zniszczenia.

Odwrócił	się	do	Dalinara,	jakby	oczekiwał	odpowiedzi.

Dalinar	 spuścił	 wzrok.	 On	 również	 miał	 na	 sobie	 zdobne	 szaty,	 choć	 nie	 tak bogate.	Gdzie	był?	W	jakim	czasie?	Musiał	znaleźć	wskazówki,	które	Navani	i	Jasnah mogły	wykorzystać	do	udowodnienia	prawdziwości	jego	wizji	–	albo	wręcz	przeciwnie.

–	Ja	również	nie	wiem,	co	powiedzieć	–	odparł	Dalinar.

Jeśli	 szukał	 informacji,	 musiał	 się	 zachowywać	 bardziej	 naturalnie	 niż	 w

poprzednich	wizjach.

Władczy	mężczyzna	westchnął.

–	Miałem	nadzieję,	że	podzielisz	się	ze	mną	swoją	mądrością,	Karm.

Wciąż	szli	w	stronę	boku	sali	i	zbliżyli	się	do	miejsca,	gdzie	ściana	rozstępowała

się,	 ukazując	 potężny	 balkon	 z	 kamienną	 balustradą.	 Za	 nim	 widać	 było	 wieczorne niebo	–	zachodzące	słońce	nadawało	powietrzu	zmysłowy	czerwony	odcień.

–	 Nasza	 własna	 natura	 nas	 niszczy	 –	 powiedział	 władczy	 mężczyzna	 cichym głosem,	choć	na	jego	twarzy	malował	się	gniew.	–	Alahavish	był	Mocowiązcą.	Powinien wiedzieć.	 A	 jednak	 więź	 Nahel	 nie	 dała	 mu	 więcej	 mądrości	 niż	 zwykłemu człowiekowi.	Niestety,	nie	wszystkie	spreny	są	tak	wymagające,	jak	honorspreny.

–	Zgadzam	się	–	stwierdził	Dalinar.

Na	twarzy	mężczyzny	pojawiła	się	ulga.

–	 Obawiałem	 się,	 że	 uznasz	 moje	 stwierdzenia	 za	 zbyt	 bezpośrednie.	 Twoi

Mocowiązcy…	Ale	nie,	nie	powinniśmy	patrzeć	wstecz.

Czym	 jest	 Mocowiązca?	 –	 chciał	 krzyknąć	 Dalinar,	 ale	 nie	 mógł.	 Wtedy

wydawałby	się	zupełnie	nie	na	miejscu.

Być	może…

–	Jak	sądzisz,	co	należy	zrobić	z	tymi	Mocowiązcami?	–	spytał	ostrożnie.

–	 Nie	 wiem,	 czy	 możemy	 ich	 zmusić	 do	 czegokolwiek.	 –	 Ich	 kroki	 odbijały	 się echem	w	pustym	pomieszczeniu.	Nie	było	żadnych	strażników,	żadnych	dworzan?	–	Ich moc…	 cóż,	 Alakavish	 pokazuje,	 jak	 kuszący	 są	 Mocowiązcy	 dla	 pospólstwa.	 Gdyby tylko	 istniał	 sposób,	 by	 ich	 zachęcić…	 –	 Mężczyzna	 zatrzymał	 się	 i	 odwrócił	 do Dalinara.	–	Muszą	stać	się	lepsi,	przyjacielu.	Wszyscy	musimy.	Odpowiedzialność	za	to, co	otrzymaliśmy,	czy	to	korona,	czy	więź	Nahel,	musi	uczynić	nas	lepszymi.

Wydawało	się,	że	oczekuje	czegoś	od	Dalinara.	Ale	czego?

–	Widzę	niezgodę	na	twojej	twarzy	–	stwierdził	władczy	mężczyzna.	–	Nic	się	nie

stało,	Karm.	Rozumiem,	że	moje	przemyślenia	na	ten	temat	są	niekonwencjonalne.	Być

może	 reszta	 z	 was	 ma	 rację,	 być	 może	 moje	 umiejętności	 są	 dowodem	 na	 boskie namaszczenie.	Ale	jeśli	to	prawda,	czy	nie	powinniśmy	zwracać	większej	uwagi	na	to, jak	się	zachowujemy?

Dalinar	 zmarszczył	 czoło.	 To	 brzmiało	 znajomo.	 Władczy	 mężczyzna	 westchnął	 i podszedł	 do	 krańca	 balkonu.	 Dalinar	 dołączył	 do	 niego	 i	 wyszedł	 na	 zewnątrz.	 W

końcu	mógł	spojrzeć	w	dół.

I	ujrzał	tysiące	trupów.

Dalinar	 westchnął.	 Trupy	 wypełniały	 ulice	 miasta,	 miasta,	 które	 słabo

rozpoznawał.	 Kholinar,	 pomyślał.	 Moja	 ojczyzna.	 Stał	 z	 władczym	 mężczyzną	 na szczycie	 niskiej	 wieży,	 wysokiej	 na	 trzy	 kondygnacje	 –	 była	 to	 swego	 rodzaju	 baszta, wybudowana	 z	 kamienia.	 Wydawało	 się,	 że	 znajduje	 się	 w	 miejscu,	 w	 którym	 w przyszłości	miał	stanąć	pałac.

Miasto	 było	 bardzo	 charakterystyczne,	 ze	 spiczastymi	 formacjami	 skalnymi

wznoszącymi	 się	 niczym	 ogromne	 płetwy.	 Ostrza	 wiatru,	 tak	 je	 nazywali.	 Ale	 były mniej	 zwietrzałe	 niż	 się	 przyzwyczaił,	 a	 wybudowane	 wokół	 nich	 miasto	 wyglądało zupełnie	 inaczej.	 Przysadziste	 budowle,	 wiele	 z	 nich	 zdruzgotanych.	 Zniszczenie rozpościerało	się	daleko	wzdłuż	prymitywnych	ulic.	Czy	miasto	padło	ofiarą	trzęsienia ziemi?

Nie,	 ci	 ludzie	 zginęli	 w	 bitwie.	 Dalinar	 czuł	 smród	 krwi,	 wnętrzności,	 dymu.

Ciała	leżały	rozrzucone,	wiele	w	pobliżu	niskiego	muru	otaczającego	basztę.	Sam	mur

był	 w	 wielu	 miejscach	 zniszczony,	 strzaskany.	 A	 wśród	 trupów	 leżały	 kamienie	 o dziwnym	kształcie.	Kamienie	wyrzeźbione	jak…

Krwi	 przodków	 moich,	 pomyślał	 Dalinar,	 zaciskając	 ręce	 na	 kamiennej

balustradzie	 i	 pochylając	 się.	 To	 nie	 są	 kamienie.	 To	 istoty.	 Potężne	 istoty,	 pięć	 albo sześć	 razy	 większe	 od	 ludzi,	 o	 skórze	 matowej	 i	 szarej	 jak	 granit.	 Miały	 długie kończyny	 i	 wychudzone	 ciała,	 ich	 przednie	 nogi	 –	 a	 może	 to	 ramiona	 –	 wyrastały	 z masywnych	 barków.	 Ich	 twarze	 były	 szczupłe,	 wąskie.	 Kształtem	 przypominały strzałę.

–	Co	tu	się	wydarzyło?	–	spytał	Dalinar	wbrew	sobie.	–	To	przerażające!

–	 Zadaję	 sobie	 to	 samo	 pytanie.	 Jak	 mogliśmy	 pozwolić,	 by	 do	 tego	 doszło?

Spustoszenia	 są	 dobrze	 znane.	 Poznałem	 wstępne	 obliczenia.	 Jedenaście	 lat	 wojny	 i dziewięciu	 na	 dziesięciu	 ludzi,	 którymi	 niegdyś	 władałem,	 nie	 żyje.	 Czy	 mamy	 jakieś królestwa,	które	mogłyby	przewodzić?	Sur	zginęło,	tego	jestem	pewien.	Tarma	i	Eiliz pewnie	nie	przetrwają.	Zbyt	wielu	ich	mieszkańców	zginęło.

Dalinar	nigdy	nie	słyszał	o	tych	miejscach.

Mężczyzna	 zacisnął	 pięść	 i	 zaczął	 nią	 lekko	 uderzać	 w	 balustradę.	 W	 pewnej odległości	ustawiono	stosy	–	zaczęli	kremować	zabitych.

–	 Inni	 chcą	 obwiniać	 Alakavisha.	 I	 owszem,	 gdyby	 przed	 Spustoszeniem	 nie

wciągnął	 nas	 w	 wojnę,	 może	 nie	 ucierpielibyśmy	 tak	 bardzo.	 Ale	 Alakavish	 był

objawem	większej	zarazy.	Kiedy	Heroldowie	powrócą	po	raz	kolejny,	co	znajdą?	Ludzi,

którzy	 znów	 o	 nich	 zapomnieli?	 Świat	 rozdarty	 wojną	 i	 kłótniami?	 Jeśli	 będziemy	 się tak	dalej	zachowywać,	to	być	może	zasługujemy	na	przegraną.

Dalinara	 przeszedł	 dreszcz.	 Sądził,	 że	 ta	 wizja	 musiała	 następować	 po

poprzedniej,	 ale	 wcześniejsze	 nie	 były	 ułożone	 chronologicznie.	 Nie	 widział	 jeszcze żadnych	 Świetlistych	 Rycerzy,	 ale	 może	 nie	 dlatego,	 że	 zostali	 rozformowani.	 Może jeszcze	 nie	 istnieli.	 I	 być	 może	 nie	 bez	 powodu	 słowa	 tego	 mężczyzny	 brzmiały	 tak znajomo.

Czy	 to	 możliwe?	 Czy	 rzeczywiście	 mógł	 stać	 obok	 tego	 właśnie	 mężczyzny,

którego	słów	słuchał	raz	za	razem?

–	 W	 przegranej	 kryje	 się	 honor	 –	 powiedział	 ostrożnie,	 cytując	 słowa

powtarzające	się	kilka	razy	w	„Drodze	królów”.

–	 Jeśli	 ta	 przegrana	 przynosi	 naukę.	 –	 Mężczyzna	 uśmiechnął	 się.	 –

Wykorzystujesz	moje	własne	słowa	przeciwko	mnie?

Dalinar	 czuł,	 że	 brakuje	 mu	 tchu.	 To	 on.	 Nohadon.	 Wielki	 król.	 Był	 prawdziwy.

Ten	 mężczyzna	 był	 młodszy,	 niż	 Dalinar	 go	 sobie	 wyobrażał,	 ale	 ta	 skromna,	 choć władcza	postawa…	tak,	to	pasowało.

–	Myślę	o	abdykacji	–	powiedział	Nohadon.

–	Nie!	–	Dalinar	zrobił	krok	w	jego	stronie.	–	Nie	wolno	ci.

–	Nie	mogę	im	przewodzić	–	powiedział	mężczyzna.	–	Nie,	jeśli	moje	przywództwo

doprowadziło	do	tego.

–	Nohadonie.

Mężczyzna	odwrócił	się	do	niego,	marszcząc	czoło.

–	Co	takiego?

Dalinar	 zawahał	 się.	 Czy	 mógł	 się	 mylić	 co	 do	 jego	 tożsamości?	 Ale	 nie.	 Imię Nohadon	 było	 bardziej	 tytułem.	 Nim	 Kościół	 został	 rozwiązany,	 nadał	 święte	 imiona wielu	ludziom.	Nawet	Bajerden	nie	było	prawdopodobnie	jego	prawdziwym	imieniem, ono	zaginęło.

–	 Nieważne	 –	 odparł	 Dalinar.	 –	 Nie	 możesz	 zrzec	 się	 tronu.	 Ludzie	 potrzebują przywódcy.

–	 Mają	 przywódców	 –	 stwierdził	 Nohadon.	 –	 Są	 książęta,	 królowie,	 Dusznikarze, Mocowiązcy.	Nigdy	nie	brakuje	nam	mężczyzn	i	kobiet,	którzy	chcą	przewodzić.

–	 To	 prawda	 –	 zgodził	 się	 Dalinar	 –	 ale	 brakuje	 nam	 tych,	 którzy	 są	 w	 tym naprawdę	dobrzy.

Nohadon	 wychylił	 się	 poza	 balustradę.	 Wpatrywał	 się	 w	 zabitych,	 a	 na	 jego

twarzy	 malował	 się	 głęboki	 smutek	 –	 i	 niepokój.	 Dziwnie	 było	 na	 niego	 patrzeć.	 Był

tak	młody.	Dalinar	nigdy	sobie	nie	wyobrażał,	że	tamten	będzie	czuł	taką	niepewność,

taką	udrękę.

–	 Znam	 to	 uczucie	 –	 powiedział	 cicho	 Dalinar.	 –	 Niepewność,	 wstyd,

dezorientację.

–	Zbyt	dobrze	mnie	odczytujesz,	przyjacielu.

–	Znam	te	uczucia,	ponieważ	je	czułem.	Ja…	nigdy	się	nie	spodziewałem,	że	ty	też

je	będziesz	czuł.

–	Poprawiam	się.	Być	może	nie	znasz	mnie	dość	dobrze.

Dalinar	milczał.

–	To	co	mam	zrobić?	–	spytał	Nohadon.

–	Mnie	się	pytasz?

–	W	końcu	jesteś	moim	doradcą,	czyż	nie?	Cóż,	chciałbym	usłyszeć	radę.

–	Ja…	Nie	możesz	zrzec	się	tronu.

–	A	co	mam	z	nim	zrobić?

Nohadon	 odwrócił	 się	 i	 ruszył	 wzdłuż	 długiego	 balkonu.	 Dalinar	 dołączył	 do

niego,	mijając	miejsca,	gdzie	kamień	został	rozerwany,	balustrada	zniszczona.

–	 Już	 nie	 mam	 wiary	 w	 ludzi,	 przyjacielu	 –	 powiedział	 Nohadon.	 –	 Postaw	 obok siebie	 dwóch	 ludzi,	 a	 znajdą	 powód	 do	 kłótni.	 Podziel	 ich	 na	 grupy,	 a	 jedna	 grupa znajdzie	 powód,	 by	 uciskać	 lub	 zaatakować	 drugą.	 A	 teraz	 to.	 Jak	 ich	 ochronię?	 Jak sprawię,	by	to	się	nie	powtórzyło.

–	 Podyktujesz	 księgę	 –	 powiedział	 z	 zapałem	 Dalinar.	 –	 Wspaniałą	 księgę,	 która da	ludziom	nadzieję,	wyjaśni	twoją	filozofię	władzy	i	to,	jak	powinniśmy	żyć!

–	Księgę?	Ja.	Napiszę	księgę?

–	A	dlaczego	nie?

–	Bo	to	niesamowicie	głupi	pomysł.

Dalinar	milczał,	zaskoczony.

–	 Świat,	 jaki	 znamy,	 został	 prawie	 całkiem	 zniszczony	 –	 stwierdził	 Nohadon.	 –

Prawie	 każda	 rodzina	 straciła	 przynajmniej	 połowę	 członków!	 Nasi	 najlepsi	 żołnierze są	trupami	na	tym	polu,	żywności	mamy	tyle,	by	przetrwać	dwa,	może	trzy	miesiące.	A ja	 mam	 marnować	 czas	 na	 pisanie	 książki?	 A	 kto	 ją	 dla	 mnie	 zapisze?	 Wszyscy	 moi pisarze	zostali	zamordowani,	kiedy	Yelig-nar	przebił	się	do	archiwum.	Jesteś	jedynym znanym	mi	pisarzem,	który	wciąż	żyje.

Pisarzem?	Mężczyzną?	To	był	zaiste	dziwny	czas.

–	W	takim	razie	ja	ją	mogę	zapisać.

–	Jedną	ręką?	Nauczyłeś	się	więc	pisać	lewą?

Dalinar	 spuścił	 wzrok.	 Miał	 obie	 ręce,	 choć	 najwyraźniej	 mężczyźnie,	 którego widział	Nohadon,	brakowało	prawej.

–	Nie,	musimy	się	odbudować	–	stwierdził	Nohadon.	–	Chciałbym	tylko,	żeby	dało

się	 przekonać	 królów…	 to	 znaczy	 tych,	 którzy	 wciąż	 żyją…	 by	 nie	 szukali	 przewagi

jeden	 nad	 drugim.	 –	 Nohadon	 postukał	 w	 balustradę.	 –	 Taki	 więc	 mam	 wybór.	 Odejść albo	 zrobić	 co	 konieczne.	 To	 nie	 czas	 na	 pisanie.	 To	 czas,	 by	 działać.	 A	 później, niestety,	nadejdzie	czas	miecza.

Miecza?	–	pomyślał	Dalinor.	W	twojej	ręce,	Nohadonie?

Do	tego	nie	dojdzie.	Ten	mężczyzna	miał	zostać	wielkim	filozofem,	który	nauczał

pokoju	 i	 szacunku	 dla	 innych	 i	 nie	 zmuszał	 ludzi	 do	 wypełniania	 swoich	 życzeń.

Pokazywał	im,	co	to	znaczy	zachowywać	honor.

Nohadon	odwrócił	się	do	Dalinara.

–	Przepraszam,	Karm.	Nie	powinienem	odrzucać	twoich	sugestii	zaraz	po	tym,	jak

o	 nie	 poprosiłem.	 Jestem	 spięty,	 jak	 pewnie	 wszyscy.	 Czasami	 wydaje	 mi	 się,	 że	 być człowiekiem	to	znaczy	pragnąć	tego,	czego	nie	można	mieć.	Dla	niektórych	to	władza.

Dla	mnie	pokój.

Nohadon	 odwrócił	 się	 i	 ruszył	 dalej	 wzdłuż	 balkonu.	 Choć	 szedł	 powoli,	 jego postawa	sugerowała,	że	chce	zostać	sam.	Dalinar	pozwolił	mu	na	to.

–	 Zostanie	 jednym	 z	 najbardziej	 wpływowych	 pisarzy,	 których	 znał	 Roshar	 –

powiedział	Dalinar.

Panowała	 cisza,	 przerywana	 jedynie	 okrzykami	 ludzi,	 którzy	 pracowali	 na	 dole, zbierając	trupy.

–	Wiem,	że	tam	jesteś	–	powiedział	Dalinar.

Cisza.

∗	∗	∗

–	I	jaką	decyzję	podjął?	–	spytał	Dalinar.	–	Zjednoczył	ich,	jak	pragnął?

Głos,	 który	 często	 odzywał	 się	 w	 jego	 wizjach,	 nie	 przybył.	 Dalinar	 nie	 dostał

odpowiedzi	na	swoje	pytania.	Westchnął	i	odwrócił	się,	by	spojrzeć	na	pola	trupów.

–	 W	 jednej	 kwestii	 przynajmniej	 masz	 rację,	 Nohadonie.	 Być	 człowiekiem	 to

znaczy	pragnąć	tego,	czego	nie	można	mieć.

Krajobraz	pociemniał,	słońce	zachodziło.	Otoczył	go	mrok	i	Dalinar	zamknął	oczy.

Kiedy	je	otworzył,	znajdował	się	w	swojej	komnacie	i	stał	z	rękami	na	oparciu	krzesła.

Odwrócił	się	do	Adolina	i	Renarina,	którzy	z	niepokojem	czekali	w	pobliżu,	gotowi	go

chwycić,	gdyby	zaczął	zachowywać	się	gwałtownie.

–	Cóż	–	powiedział	Dalinar	–	to	bez	sensu.	Niczego	się	nie	dowiedziałem.	A	niech

to!	Kiepsko	sobie	radzę…

–	Dalinarze	–	przerwała	mu	Navani,	nie	przerywając	pisania	trzciną	na	papierze.	–

Ostatnie	słowa,	które	powiedziałeś,	zanim	wizja	się	skończyła.	Co	to	było?

Dalinar	zmarszczył	czoło.

–	Ostatnie…

–	 Tak	 –	 potwierdziła	 z	 naciskiem	 Navani.	 –	 Ostatnie	 słowa,	 które	 wtedy

wypowiedziałeś.

–	 Cytowałem	 człowieka,	 z	 którym	 rozmawiałem.	 „Być	 człowiekiem	 to	 znaczy

pragnąć	tego,	czego	nie	można	mieć”.	Dlaczego	pytasz?

Zignorowała	 go,	 pisząc	 gorączkowo.	 Kiedy	 skończyła,	 zsunęła	 się	 z	 wysokiego

krzesła	i	pośpieszyła	do	regału.

–	Czy	macie	egzemplarz…	Tak	właśnie	sądziłam.	To	książki	Jasnah,	prawda?

–	Owszem	–	odparł	Dalinar.	–	Prosiła,	żebyśmy	je	przechowali	do	jej	powrotu.

Navani	zdjęła	tom	z	półki.

–	„Analektyka”	Corvany.

Postawiła	księgę	na	biurku	i	zaczęła	przerzucać	kartki.

Dalinar	dołączył	do	niej,	choć	rzecz	jasna	nic	nie	rozumiał.

–	A	jakie	to	ma	znaczenie?

–	 Tutaj	 –	 powiedziała	 Navani.	 Spojrzała	 na	 Dalinara.	 –	 Kiedy	 pochłaniają	 cię	 te wizje,	wiesz,	że	mówisz.

–	Bełkoczę.	Tak,	synowie	mi	mówili.

–	 Anak	amah	kaf,	del	makian	habin	yah	–	powiedziała	Navani.	–	Brzmi	znajomo?

Dalinar	potrząsnął	głową,	wyraźnie	zbity	z	tropu.

–	Brzmi	bardzo	podobnie	jak	to,	co	mówił	ojciec	–	stwierdził	Renarin.	–	Kiedy	był

w	wizji.

–	Nie	„bardzo	podobnie”,	Renarinie	–	sprzeciwiła	się	Navani	z	zadowoloną	miną.	–

To	dokładnie	ta	sama	fraza.	To	ostatnie	słowa,	jakie	wypowiedziałeś	przed	wyjściem	z

transu.	W	miarę	możliwości	zapisałam	wszystko,	co	dziś	wybełkotałeś.

–	W	jakim	celu?	–	spytał	Dalinar.

–	 Ponieważ	 uznałam,	 że	 to	 się	 może	 przydać.	 I	 tak	 się	 stało.	 Ta	 sama	 fraza znajduje	się	w	„Analektyce”,	niemal	dosłownie.

∗	∗	∗

–	Co	takiego?	–	spytał	z	niedowierzaniem	Dalinar.	–	Jakim	sposobem?

–	 To	 wers	 z	 pieśni	 –	 wyjaśniła	 Navani.	 –	 Którą	 śpiewa	 Vanrial,	 zakon	 artystów mieszkających	 na	 zboczach	 Milczącej	 Góry	 w	 Jah	 Keved.	 Rok	 po	 roku,	 stulecia	 po stuleciu,	 śpiewają	 te	 same	 słowa…	 pieśni,	 które,	 jak	 utrzymują,	 zostały	 zapisane	 w Pieśni	 Świtu	 przez	 samych	 Heroldów.	 Mają	 słowa	 tych	 pieśni,	 zapisane	 starożytnym pismem.	Ale	sens	został	utracony.	Teraz	to	jedynie	dźwięki.	Niektóre	uczone	wierzą,	że pismo…	i	same	pieśni…	mogą	rzeczywiście	być	w	Pieśni	Świtu.

–	A	ja…	–	zaczął	mówić	Dalinar.

–	A	ty	właśnie	wypowiedziałeś	jeden	wers	–	dokończyła	Navani.	–	Co	więcej,	jeśli

fraza,	 którą	 mi	 podałeś,	 jest	 właściwa,	 przetłumaczyłeś	 go.	 To	 może	 udowodnić Hipotezę	 Vanrial!	 Jedno	 zdanie	 to	 niewiele,	 ale	 może	 stanowić	 klucz	 do przetłumaczenia	 całego	 pisma.	 To	 dręczyło	 mnie	 od	 jakiegoś	 czasu,	 kiedy	 słuchałam twoich	 wizji.	 Sądziłam,	 że	 twoje	 słowa	 są	 zbyt	 uporządkowane,	 by	 być	 bełkotem.	 – Spojrzała	 na	 Dalinara	 i	 uśmiechnęła	 się.	 –	 Dalinarze,	 być	 może	 właśnie	 rozgryzłeś jedną	z	najtrudniejszych…	i	najbardziej	starożytnych…	tajemnic	wszech	czasów.

–	Zaczekaj	–	wtrącił	Adolin.	–	Co	ty	właściwie	mówisz?

–	Mówię,	bratanku	–	odparła	Navani,	patrząc	mu	w	oczy	–	że	mamy	twój	dowód.

–	Ale…	To	znaczy,	mógł	usłyszeć	tę	jedną	frazę…

–	I	ekstrapolować	z	niej	cały	język?	–	spytała	Navani,	unosząc	zapisany	arkusz.	–

To	 nie	 bełkot,	 ale	 nie	 jest	 to	 też	 język,	 którym	 obecnie	 posługują	 się	 ludzie.

Przypuszczam,	że	to	w	rzeczy	samej	Pieśń	Świtu.	I	o	ile	nie	wymyślisz	innego	sposobu, w	 jaki	 twój	 ojciec	 mógłby	 się	 nauczyć	 posługiwać	 martwym	 językiem,	 wizje	 z pewnością	są	prawdziwe.

Zapanowała	 cisza.	 Sama	 Navani	 wydawała	 się	 wstrząśnięta	 tym,	 co	 właśnie

powiedziała,	szybko	jednak	doszła	do	siebie.

–	 Dalinarze	 –	 powiedziała	 –	 chcę,	 żebyś	 opisał	 tę	 wizję	 najwierniej	 jak	 potrafisz.

Potrzebuję	dokładnych	słów,	które	wypowiedziałeś,	jeśli	możesz	je	sobie	przypomnieć.

Wszystko,	co	uda	nam	się	zebrać,	może	pomóc	moim	uczonym…





„W	burzy	się	budzę,	spadam,	wiruję,	żałuję”.

Datowane	 Kakanev	 roku	 1173,	 13	 sekund	 przed	 śmiercią.	 Badanym	 był	 miejski

strażnik.

–	Jak	możesz	być	tak	pewien,	że	to	on,	Dalinarze?	–	spytała	cicho	Navani.

Dalinar	pokręcił	głową.

–	Po	prostu	wiem.	To	był	Nohadon.

Minęło	kilka	godzin	od	końca	wizji.	Navani	opuściła	biurko	i	usiadła	na	bardziej

wygodnym	 krześle	 bliżej	 Dalinara.	 Renarin	 usiadł	 naprzeciwko,	 towarzysząc	 im	 w imię	przyzwoitości.	Adolin	wyszedł,	żeby	zebrać	raporty	o	zniszczeniach	wywołanych przez	 arcyburzę.	 Chłopak	 wydawał	 się	 bardzo	 poruszony	 odkryciem,	 że	 wizje	 są prawdziwe.

–	 Ale	 mężczyzna,	 którego	 widziałeś,	 nigdy	 nie	 wypowiedział	 tego	 imienia	 –

zauważyła	Navani.

–	 To	 był	 on.	 –	 Dalinar	 przeniósł	 wzrok	 na	 ścianę	 nad	 głową	 Renarina,	 patrzył	 na gładki	 brązowy	 Dusznikowany	 kamień.	 –	 Otaczała	 go	 władcza	 aura,	 ciężar	 wielkiej odpowiedzialności.	Królewskość.

–	To	mógł	byś	jakiś	inny	król	–	powiedziała.	–	W	końcu	odrzucił	twoją	sugestię,	by

napisać	księgę.

–	Po	prostu	nie	nadszedł	jeszcze	czas.	Tak	wiele	śmierci…	Przytłoczyła	go	wielka

strata.	Ojcze	Burz!	Dziewięciu	na	dziesięciu	ludzi	zginęło	w	wojnie.	Czy	możesz	sobie wyobrazić	coś	takiego?

–	Spustoszenia	–	powiedziała	Navani.

„Zjednocz	ludzi…	nadchodzi	Prawdziwe	Spustoszenie…”.

–	 Czy	 znasz	 jakieś	 źródła	 dotyczące	 Spustoszeń?	 –	 spytał.	 –	 Nie	 opowieści

żarliwców.	Źródła	historyczne.

Navani	 trzymała	 w	 dłoniach	 kielich	 podgrzanego	 fioletowego	 wina,	 na	 krawędzi szkła	zebrały	się	kropelki	pary.

–	Tak,	ale	to	nie	mnie	powinieneś	pytać.	To	Jasnah	jest	historyczką.

–	Sądzę,	że	widziałem	następstwa	jednego	z	nich.	Ja…	wydaje	mi	się,	że	mogłem widzieć	trupy	Pustkowców.	Czy	potrzebujemy	większego	dowodu?

–	 Nic	 nie	 dorówna	 lingwistyce.	 –	 Navani	 pociągnęła	 łyk	 wina.	 –	 Spustoszenia pojawiają	 się	 w	 starożytnych	 podaniach.	 Można	 by	 się	 upierać,	 że	 wyobraziłeś	 sobie to,	 co	 spodziewałeś	 się	 zobaczyć.	 Ale	 te	 słowa…	 jeśli	 je	 przetłumaczymy,	 nikt	 nie będzie	mógł	twierdzić,	że	to,	co	widzisz,	nie	jest	prawdziwe.

Jej	 tabliczka	 leżała	 na	 stoliku	 między	 nimi,	 z	 trzciną	 i	 atramentem	 ułożonymi starannie	na	papierze.

–	Chcesz	powiedzieć	innym?	–	spytał	Dalinar.	–	O	moich	wizjach?

–	A	jak	inaczej	wyjaśnimy,	co	się	z	tobą	dzieje?

Dalinar	 się	 zawahał.	 Jak	 mógł	 to	 wyjaśnić?	 Z	 jednej	 strony	 czuł	 ulgę,	 że	 nie oszalał.	 Ale	 jeśli	 jakaś	 siła	 próbowała	 go	 zwieść	 tymi	 wizjami,	 wykorzystując	 obrazy Nohadona	i	Świetlistych,	ponieważ	wiedziała,	że	uzna	je	za	godne	zaufania?

Świetliści	Rycerze	zawiedli,	przypomniał	sobie	Dalinar.	Porzucili	nas.	Niektóre	z

innych	zakonów	mogły	się	zwrócić	przeciwko	nam,	jak	twierdzą	legendy.	Wszystko	to

go	 niepokoiło.	 Dostał	 kolejny	 kamień	 do	 odbudowy	 fundamentów	 swojej	 osoby,	 ale najważniejsza	 kwestia	 wciąż	 pozostała	 wątpliwa.	 Czy	 ufał	 wizjom,	 czy	 nie?	 Nie	 mógł

powrócić	 do	 niekwestionowanej	 wiary,	 gdyż	 wątpliwości	 Adolina	 poważnie	 go

zaniepokoiły.

Dopóki	nie	znał	ich	źródła,	czuł,	że	nie	może	o	nich	opowiadać.

–	Dalinarze	–	odezwała	się	Navani,	pochylając	się.	–	W	obozach	mówi	się	o	twoich

epizodach.	Nawet	żony	twoich	oficerów	czują	się	niezręcznie.	Sądzą,	że	boisz	się	burz albo	cierpisz	na	chorobę	umysłu.	To	cię	oczyści.

–	 Jak?	 Uczyni	 ze	 mnie	 jakiegoś	 mistyka?	 Wielu	 uzna,	 że	 te	 wizje	 są	 nieco	 zbyt blisko	proroctw.

–	Widzisz	przeszłość,	ojcze	–	powiedział	Renarin.	–	To	nie	jest	zakazane.	A	jeśli	to

Wszechmocny	je	posyła,	jak	ludzie	mogą	je	kwestionować?

–	I	 ja	 sam,	 i	 Adolin	 rozmawialiśmy	 z	 żarliwcami	 –	 odparł	 Dalinar.	 –	 Mówią,	 że	 to bardzo	 mało	 prawdopodobne,	 by	 pochodziły	 od	 Wszechmocnego.	 Jeśli	 uznamy,	 że wizjom	można	zaufać,	wielu	się	ze	mną	nie	zgodzi.

Navani	 oparła	 się	 wygodniej	 i	 popijała	 wino,	 bezpieczną	 dłoń	 złożyła	 na

kolanach.

–	 Dalinarze,	 twoi	 synowie	 powiedzieli	 mi,	 że	 kiedyś	 szukałeś	 Starej	 Magii.

Dlaczego?	O	co	prosiłeś	Strażniczkę	Nocy	i	jak	cię	przeklęła	w	zamian?

–	 Powiedziałem	 im,	 że	 wstyd	 jest	 tylko	 mój	 –	 odparł	 Dalinar.	 –	 I	 nie	 podzielę	 się nim.

Zapadła	cisza.	Nawet	deszcze	po	arcyburzy	przestał	uderzać	w	dach.

–	To	może	być	ważne	–	powiedziała	w	końcu	Navani.

–	To	było	dawno	temu.	Na	długo	przed	wizjami.	Nie	sądzę,	by	istniał	jakikolwiek

związek.

–	Ale	to	możliwe.

–	Owszem	–	przyznał.

Czy	 ten	 dzień	 nie	 przestanie	 go	 dręczyć?	 Czy	 nie	 wystarczyło,	 że	 utracił

wszystkie	wspomnienia	żony?

Co	 o	 tym	 myślał	 Renarin?	 Czy	 potępiłby	 ojca	 za	 tak	 poważny	 grzech?	 Dalinar

zmusił	się,	by	podnieść	wzrok	i	spojrzeć	w	oczy	syna	za	szkłami	okularów.

Co	dziwne,	chłopak	nie	wydawał	się	zaniepokojony.	Jedynie	zamyślony.

–	Przykro	mi,	że	musiałaś	odkryć	mój	wstyd	–	powiedział	Dalinar,	spoglądając	na

Navani.

Machnęła	ręką.

–	 Szukanie	 Starej	 Magii	 jest	 obelgą	 dla	 kręgów	 wyznawców,	 ale	 rzadko

wyznaczają	 surowe	 kary	 za	 ten	 czyn.	 Zakładam,	 że	 nie	 musiałeś	 wiele	 robić,	 by uzyskać	oczyszczenie.

–	 Żarliwcy	 poprosili	 o	 kule,	 by	 rozdać	 jej	 ubogim	 –	 odparł	 Dalinar.	 –	 I	 musiałem zamówić	 kilka	 modlitw.	 Nic	 z	 tego	 nie	 usunęło	 skutków	 ani	 nie	 oczyściło	 mnie	 z poczucia	winy.

–	 Myślę,	 że	 zdziwiłbyś	 się,	 jak	 wielu	 pobożnych	 jasnookich	 na	 takim	 czy	 innym etapie	życia	zwraca	się	do	Starej	Magii.	To	znaczy	ci,	którzy	mogą	się	udać	do	Doliny.

Ale	ja	naprawdę	się	zastanawiam,	czy	nie	ma	związku.

–	Ciociu	–	powiedział	Renarin,	odwracając	się	w	jej	stronę.	–	Ostatnio	poprosiłem

o	przeczytanie	kilku	tekstów	poświęconych	Starej	Magii.	Zgadzam	się	z	jego	oceną.	To

mi	nie	wygląda	na	dzieło	Strażniczki	Nocy.	Daje	przekleństwa	w	zamian	za	spełnienie

drobnych	 pragnień.	 Zawsze	 jedno	 przekleństwo	 i	 jedno	 pragnienie.	 Ojcze,	 zakładam, że	wiesz,	czym	są	obie	te	rzeczy.

–	Tak	–	powiedział.	–	Doskonale	wiem,	na	czym	polega	moje	przekleństwo	i	nie	ma

żadnego	związku.

–	W	takim	razie	to	mało	prawdopodobne,	że	stoi	za	tym	Stara	Magia.

–	Owszem.	Ale	twoja	ciotka	ma	rację,	że	zadaje	pytania.	Cały	problem	polega	na

tym,	że	nie	mamy	żadnego	dowodu,	że	to	pochodzi	od	Wszechmocnego.	Coś	chce,	bym

się	 dowiedział	 o	 Spustoszeniach	 i	 Świetlistych	 Rycerzach.	 Może	 powinniśmy	 zacząć sobie	zadawać	pytanie,	dlaczego.

–	 A	 czym	 były	 Spustoszenia,	 ciociu?	 –	 spytał	 Renarin.	 –	 Żarliwcy	 opowiadają	 o Pustkowcach.	O	ludzkości,	Świetlistych	i	walce.	Ale	czym	naprawdę	były?	Czy	znamy jakieś	szczegóły?

–	 Wśród	 skryb	 twojego	 ojca	 są	 folklorystki,	 które	 bardziej	 by	 wam	 w	 tym

pomogły.

–	 Być	 może,	 ale	 nie	 jestem	 pewien,	 której	 z	 nich	 mógłbym	 zaufać	 –	 zauważył

Dalinar.

Navani	milczała	przez	chwilę.

–	W	porządku.	O	ile	mi	wiadomo,	nie	ma	żadnych	źródeł	z	pierwszej	ręki.	To	było

bardzo	 dawno	 temu.	 Przypominam	 sobie,	 że	 mit	 o	 Parasaphi	 i	 Nadrisie	 wspomina	 o Spustoszeniach.

–	Parasaphi	–	powtórzył	Renarin.	–	To	ta,	która	szukała	nasiennych	kamieni.

–	 Tak	 –	 odparła	 Navani.	 –	 Aby	 odrodzić	 swój	 zabity	 lud,	 wspięła	 się	 na	 szczyty Dara…	 i	 tu	 mit	 się	 zmienia,	 wyliczając	 różne	 współczesne	 łańcuchy	 górskie	 jako prawdziwe	 szczyty	 Dara…	 by	 odnaleźć	 kamienie	 dotknięte	 przez	 samych	 Heroldów.

Przyniosła	 je	 do	 Nadrisa	 na	 łożu	 śmierci	 i	 zebrała	 jego	 nasienie,	 żeby	 ożywić kamienie.	 Wykluła	 się	 z	 nich	 dziesiątka	 dzieci,	 dzięki	 którym	 powstał	 nowy	 naród.

Marnah,	tak	się	chyba	nazywał.

–	 Pochodzenie	 Makabaków	 –	 powiedział	 Renarin.	 –	 Matka	 opowiadała	 mi	 tę

historię,	kiedy	byłem	dzieckiem.

Dalinar	pokręcił	głową.

–	Zrodzeni	z	kamieni?

Stare	opowieści	rzadko	miały	dla	niego	sens,	choć	kręgi	wyznawców	wiele	z	nich

uznawały	za	święte.

–	 Ta	 historia	 na	 początku	 wspomina	 Spustoszenia	 –	 zauważyła	 Navani.	 –

Wyjaśnia,	że	to	one	zmiotły	z	powierzchni	ziemi	lud	Parasaphi.

–	Ale	czym	były?

–	Wojnami.	–	Navani	pociągnęła	łyk	wina.	–	Pustkowcy	przybywali	raz	za	razem,

próbując	wypchnąć	ludzkość	z	Rosharu	do	Potępienia.	Podobnie	jak	wcześniej	wygnali

ludzkość…	i	Heroldów…	z	Sal	Spokoju.

–	Kiedy	powstały	zakony	Świetlistych	Rycerzy?

Navani	wzruszyła	ramionami.

–	Nie	wiem.	Może	byli	armią	z	określonego	królestwa,	a	może	grupą	najemników.

To	by	ułatwiało	zrozumienie,	dlaczego	w	końcu	stali	się	tyranami.

–	 Moje	 wizje	 nie	 wskazują,	 by	 byli	 tyranami	 –	 powiedział.	 –	 Może	 to	 właśnie prawdziwy	cel	wizji.	Bym	uwierzył	w	kłamstwa	o	Świetlistych.	Sprawią,	że	im	zaufam, może	nawet	skłonią,	bym	spróbował	naśladować	ich	upadek	i	zdradę.

–	Nie	wiem.	–	Navani	brzmiała	sceptycznie.	–	Nie	sądzę,	byś	widział	nieprawdę	o

Świetlistych.	 Legendy	 zgadzają	 się,	 że	 Świetliści	 nie	 zawsze	 byli	 tacy	 źli.	 Na	 ile legendy	w	ogóle	mogą	się	zgodzić.

Dalinar	wstał,	wziął	jej	niemal	pusty	kielich	i	napełnił	go	ponownie.	Odkrycie,	że

nie	 był	 szaleńcem	 powinno	 wiele	 wyjaśnić,	 lecz	 w	 rzeczywistości	 jeszcze	 bardziej	 go zaniepokoiło.	A	 jeśli	to	 Pustkowcy	stali	 za	jego	 wizjami?	Wedle	 niektórych	 opowieści mogli	 opanowywać	 ciała	 ludzi	 i	 skłaniać	 ich	 do	 złych	 czynów.	 A	 jeśli	 pochodziły	 od Wszechmocnego,	to	jaki	był	ich	cel?

–	 Muszę	 się	 nad	 tym	 wszystkim	 zastanowić	 –	 powiedział.	 –	 To	 był	 długi	 dzień.

Proszę,	zostawcie	mnie	teraz	z	moimi	myślami.

Renarin	 wstał	 i	 z	 szacunkiem	 pochylił	 głowę,	 po	 czym	 wyszedł.	 Navani	 wstała wolniej,	 jej	 gładka	 suknia	 szeleściła,	 gdy	 odstawiała	 kielich	 na	 stolik,	 następnie poszła	 po	 swój	 wypijający	 ból	 fabrial.	 Renarin	 wyszedł,	 a	 Dalinar	 podszedł	 do	 drzwi, czekając	na	Navani.	Nie	pozwoli,	by	znów	znaleźli	się	w	sytuacji	sam	na	sam.	Wyjrzał

za	drzwi.	Jego	żołnierze	tam	byli,	widział	ich.	Dobrze.

–	Nie	jesteś	zadowolony?	–	spytała	Navani,	stojąc	w	drzwiach	obok	niego,	z	jedną

ręką	na	futrynie.

–	Zadowolony?

–	Nie	oszalałeś.

–	 Ale	 nadal	 nie	 wiemy,	 czy	 ktoś	 mną	 nie	 manipuluje	 –	 powiedział.	 –	 W	 pewnym sensie	jest	teraz	więcej	wątpliwości	niż	wcześniej.

–	Wizje	to	błogosławieństwo	–	powiedziała	Navani,	kładąc	swobodną	dłoń	na	jego

ramieniu.	–	Czuję	to,	Dalinarze.	Nie	widzisz,	jakie	to	cudowne?

Dalinar	 spojrzał	 w	 jej	 oczy,	 jasnofioletowe,	 piękne.	 Była	 taka	 rozsądna,	 taka bystra.	Jakże	żałował,	że	nie	może	jej	w	pełni	zaufać.

Nigdy	 nie	 okazała	 mi	 nic	 poza	 honorem,	 pomyślał.	 Ani	 słowem	 nie	 wspomniała nikomu	o	moich	planach	abdykacji.	Nie	próbowała	wykorzystać	wizji	przeciwko	mnie.

Czuł	się	zawstydzony,	że	kiedyś	się	tym	martwił.

Była	 cudowną	 kobietą,	 ta	 Navani	 Kholin.	 Cudowną,	 wspaniałą,	 niebezpieczną

kobietą.

–	Widzę	więcej	trosk	–	powiedział.	–	I	niebezpieczeństw.

–	Ależ	Dalinarze,	masz	doświadczenia,	o	których	uczone,	historyczki	i	folklorystki

mogą	 jedynie	 pomarzyć!	 Zazdroszczę	 ci,	 choć	 twierdzisz,	 że	 nie	 widziałeś	 żadnych godnych	zainteresowania	fabriali.

–	Starożytni	nie	mieli	fabriali,	Navani.	Tego	jestem	pewien.

–	A	to	zmienia	wszystko,	co	o	nich	sądziliśmy.

–	Pewnie	tak.

–	Na	spadające	kamienie,	Dalinarze	–	powiedziała	z	westchnieniem.	–	Czy	nic	cię

już	nie	porusza?

Dalinar	odetchnął	głęboko.

–	 Zbyt	 wiele	 rzeczy,	 Navani.	 Moje	 wnętrzności	 są	 jak	 masa	 węgorzy,	 uczucia prześlizgują	się	jedno	nad	drugim.	Prawdziwość	tych	wizji	jest	niepokojąca.

–	 Jest	 ekscytująca	 –	 powiedziała.	 –	 Czy	 tamto	 wcześniej	 powiedziałeś	 szczerze?

Że	możesz	mi	zaufać?

–	Tak	powiedziałem?

–	 Powiedziałeś	 mi,	 że	 nie	 ufasz	 swoim	 skrybom,	 i	 poprosiłeś	 mnie,	 żebym

zapisywała	twoje	wizje.	Jest	w	tym	pewna	implikacja.

Wciąż	 trzymała	 rękę	 na	 jego	 ramieniu.	 Wyciągnęła	 bezpieczną	 dłoń	 i	 zamknęła drzwi	na	korytarz.	Niemal	ją	powstrzymał,	ale	się	zawahał.	Dlaczego?

Drzwi	zamknęły	się	z	trzaskiem.	Byli	sami.	A	ona	była	tak	piękna.	Te	przenikliwe

oczy,	błyszczące	pasją.

–	Navani	–	powiedział,	tłumiąc	pożądanie.	–	Znów	to	robisz.

Dlaczego	jej	pozwalał?

–	Owszem.	Jestem	upartą	kobietą.

Nie	brzmiała	przy	tym	żartobliwie.

–	To	niewłaściwe.	Mój	brat…	–	Sięgnął	w	stronę	drzwi,	by	znów	je	otworzyć.

–	 Twój	 brat	 –	 warknęła	 Navani,	 a	 na	 jej	 twarzy	 pojawił	 się	 gniew.	 –	 Dlaczego wszyscy	 muszą	 się	 na	 nim	 skupiać?	 Wszyscy	 cały	 czas	 tak	 bardzo	 przejmują	 się mężczyzną,	 który	 umarł!	 Jego	 tu	 nie	 ma,	 Dalinarze.	 Odszedł.	 Tęsknię	 za	 nim.	 Ale wygląda	na	to,	że	nawet	nie	w	połowie	tak	mocno	jak	ty.

–	 Szanuję	 jego	 pamięć	 –	 powiedział	 Dalinar	 sztywno	 i	 zawahał	 się	 z	 dłonią	 na klamce.

–	Świetnie!	I	bardzo	mnie	to	cieszy.	Ale	minęło	sześć	lat	i	wszyscy	patrzą	na	mnie

wyłącznie	 jak	 na	 żonę	 nieżyjącego	 człowieka.	 Inne	 kobiety	 bawią	 mnie	 ploteczkami, ale	nie	dopuszczają	mnie	do	kręgów	politycznych.	Myślą,	że	jestem	reliktem.	Chciałeś wiedzieć,	dlaczego	wróciłam	tak	szybko?

–	Ja…

–	 Wróciłam	 –	 powiedziała	 –	 bo	 nie	 mam	 domu.	 Oczekują	 ode	 mnie,	 że	 nie	 będę brała	 udziału	 w	 ważnych	 wydarzeniach,	 bo	 mój	 mąż	 nie	 żyje!	 Mam	 się	 obijać, rozpieszczana,	 ale	 ignorowana.	 Sprawiam,	 że	 czują	 się	 niezręcznie.	 Królowa,	 inne kobiety	na	dworze.

–	Przykro	mi	–	powiedział	Dalinar.	–	Ale	ja	nie…

Uniosła	swobodną	dłoń	i	postukała	go	w	pierś.

–	 Od	 ciebie	 tego	 nie	 przyjmuję,	 Dalinarze.	 Byliśmy	 przyjaciółmi	 zanim	 jeszcze poznałam	Gavilara!	Wciąż	znasz	mnie	jako	mnie,	nie	cień	dynastii,	która	upadła	przed laty.	Prawda?

Spojrzała	na	niego	błagalnie.

Krwi	przodków	moich,	pomyślał	wstrząśnięty	Dalinar.	Ona	płacze.	Dwie	małe	łzy.

Rzadko	ją	widział	tak	szczerą.

I	dlatego	ją	pocałował.

To	był	błąd.	Wiedział,	że	tak	jest.	Mimo	to,	wziął	ją	mocno	w	ramiona	i	przycisnął

usta	do	jej	warg,	niezdolny	się	powstrzymać.	Wtuliła	się	w	niego.	Posmakował	sól	jej

łez.

To	 trwało	 długo.	 Za	 długo.	 Cudownie	 długo.	 Umysł	 wrzeszczał	 na	 niego,	 jak

więzień	przykuty	w	celi	i	zmuszony,	by	patrzeć	na	coś	koszmarnego.	Ale	w	głębi	duszy

pragnął	 tego	 od	 dziesięcioleci	 –	 dziesięcioleci,	 gdy	 patrzył,	 jak	 jego	 brat	 prowadzi zaloty,	poślubia,	a	później	jest	z	jedyną	kobietą,	której	pragnął	młody	Dalinar.

Mówił	 sobie,	 że	 nigdy	 na	 to	 nie	 pozwoli.	 Odmówił	 sobie	 uczuć	 do	 Navani	 w chwili,	gdy	Gavilar	zdobył	jej	rękę.	Dalinar	odsunął	się	na	bok.

Ale	jej	smak	–	jej	zapach,	ciepło	jej	przytulonego	ciała	–	był	zbyt	słodki.	Jak	woń

perfum,	zmył	jego	poczucie	winy.	Na	chwilę	ten	dotyk	odegnał	wszystko.	Nie	pamiętał

strachu	przed	wizjami,	obaw	dotyczących	Sadeasa,	wstydu	z	powodu	dawnych	błędów.

Myślał	 jedynie	 o	 niej.	 Piękna,	 wnikliwa,	 delikatna,	 choć	 jednocześnie	 silna.

Trzymał	się	jej,	w	końcu	miał	się	czego	uchwycić,	gdy	reszta	świata	kłębiła	się	wokół.





W

końcu

przerwał

pocałunek.

Popatrzyła





na





niego

oszołomiona.

Namiętnościospreny,	 jak	 malutkie	 płatki	 krystalicznego	 śniegu,	 opadały	 w	 powietrzu wokół	 nich.	 Znów	 przepełniło	 go	 poczucie	 winy.	 Próbował	 delikatnie	 ją	 odsunąć,	 ale ona	tuliła	się	do	niego.

–	Navani	–	powiedział.

–	Cicho.	–	Przycisnęła	głowę	do	jego	piersi.

–	Nie	możemy…

–	Cicho	–	powtórzyła	z	większym	naciskiem.

Westchnął,	ale	wciąż	ją	przytulał.

–	Coś	jest	nie	tak	z	tym	światem,	Dalinarze	–	powiedziała	cicho	Navani.	–	Król	Jah Keved	 został	 zamordowany.	 Dziś	 się	 o	 tym	 dowiedziałam.	 Zabił	 go	 Odpryskowy	 z Shinovaru,	w	białych	szatach.

–	Ojcze	Burz!

–	 Coś	 się	 dzieje	 –	 powiedziała.	 –	 Coś	 większego	 od	 naszej	 wojny	 tutaj,	 coś większego	 od	 Gavilara.	 Słyszałeś	 o	 dziwnych	 rzeczach,	 które	 mówią	 ludzie,	 kiedy umierają?	 Większość	 to	 ignoruje,	 ale	 chirurdzy	 gadają.	 A	 strażnicy	 burz	 szepcą,	 że arcyburze	stają	się	coraz	potężniejsze.

–	Słyszałem	–	powiedział.	Z	trudem	wypowiadał	słowa,	tak	bardzo	upajała	go	jej

bliskość.

–	Moja	córka	czegoś	szuka	–	mówiła	dalej	Navani.	–	Czasami	mnie	przeraża.	Jest

tak	skupiona.	Szczerze	wierzę,	że	jest	najinteligentniejszą	osobą,	jaką	znam.	A	rzeczy, których	poszukuje…	Dalinarze,	ona	wierzy,	że	zbliża	się	coś	bardzo	niebezpiecznego.

„Słońce	 opada	 w	 stronę	 horyzontu.	 Nadchodzi	 Wieczna	 Burza.	 Prawdziwe

Spustoszenie.	Noc	Smutków…”.

–	 Potrzebuję	 cię	 –	 powiedziała	 Navani.	 –	 Wiedziałam	 to	 od	 lat,	 choć	 obawiałam się,	że	poczucie	winy	cię	zniszczy,	więc	uciekłam.	Ale	nie	mogłam	trzymać	się	z	dala.

Ze	 względu	 na	 to,	 jak	 mnie	 traktowali.	 Ze	 względu	 na	 to,	 co	 dzieje	 się	 ze	 światem.

Jestem	przerażona,	Dalinarze,	i	potrzebuję	cię.	Gavilar	nie	był	człowiekiem,	za	którego wszyscy	go	uważali.	Darzyłam	go	sympatią,	ale	on…

–	Proszę	–	przerwał	jej	Dalinar	–	nie	mów	o	nim	źle.

–	Dobrze.

Krwi	 przodków	 moich!	 Nie	 mógł	 pozbyć	 się	 z	 głowy	 jej	 zapachu.	 Czuł	 się	 jak sparaliżowany,	trzymał	się	jej	jak	człowiek	trzymający	się	skały	w	burzowym	wichrze.

Popatrzyła	na	niego.

–	Cóż,	w	takim	razie	powiem	tylko,	że	darzyłam	Gavilara	sympatią.	Ale	do	ciebie czuję	coś	więcej	niż	sympatię.	I	mam	dość	czekania.

Zamknął	oczy.

–	Jak	to	może	się	udać?

–	Znajdziemy	sposób.

–	Potępią	nas.

–	W	obozach	i	tak	mnie	ignorują	–	zauważyła	Navani	–	a	o	tobie	rozgłaszają	plotki i	kłamstwa.	Co	jeszcze	mogą	nam	zrobić?

–	Coś	znajdą.	Jak	na	razie	kręgi	wyznawców	mnie	nie	potępiają.

–	 Gavilar	 nie	 żyje	 –	 powiedziała	 Navani,	 opierając	 głowę	 o	 jego	 pierś.	 –	 Za	 jego życia	 nie	 byłam	 nigdy	 niewierna,	 choć	 Ojciec	 Burz	 jeden	 wie,	 że	 miałabym	 dość powodów.	Kręgi	wyznawców	mogą	sobie	mówić,	co	chcą,	ale	„Argumenty”	nie	zakazują naszego	 związku.	 Tradycja	 to	 nie	 to	 samo	 co	 doktryna,	 a	 ja	 nie	 będę	 się powstrzymywać,	by	ich	nie	urazić.

Dalinar	odetchnął	głęboko,	po	czym	zmusił	się,	by	rozłożyć	ręce	i	się	cofnąć.

–	Jeśli	miałaś	nadzieję,	że	mnie	uspokoisz,	to	raczej	ci	nie	wyszło.

Założyła	 ręce	 na	 piersi.	 Wciąż	 czuł	 miejsce,	 gdzie	 jej	 bezpieczna	 dłoń	 dotykała jego	pleców.	Łagodny	dotyk,	zarezerwowany	dla	członków	rodziny.

–	Nie	jestem	tu,	by	cię	uspokajać,	Dalinarze.	Wręcz	przeciwnie.

–	Proszę.	Naprawdę	potrzebuję	czasu	do	namysłu.

–	Nie	pozwolę,	byś	mnie	odsunął.	Nie	zignoruję	tego,	co	się	wydarzyło.	Nie…

–	Navani	–	przerwał	jej	łagodnie.	–	Nie	porzucę	cię.	Obiecuję.

Patrzyła	na	niego,	po	czym	na	jej	twarzy	pojawił	się	uśmieszek.

–	Dobrze.	Ale	dziś	coś	zacząłeś.

–	 Ja	 to	 zacząłem?	 –	 spytał,	 jednocześnie	 rozbawiony,	 pełen	 uniesienia, skonsternowany,	zmartwiony	i	zawstydzony.

–	To	ty	mnie	pocałowałeś,	Dalinarze	–	zauważyła	od	niechcenia,	otwierając	drzwi i	wychodząc	do	przedsionka.

–	Ty	mnie	uwiodłaś.

–	Co	takiego?	Uwiodłam?	–	Posłała	mu	spojrzenie.	–	Dalinarze,	nigdy	w	życiu	nie byłam	bardziej	otwarta	i	szczera.

–	Wiem	–	odparł	z	uśmiechem.	–	I	to	właśnie	było	tak	uwodzicielskie.

Zamknął	cicho	drzwi	i	westchnął.

Krwi	przodków	moich,	pomyślał,	dlaczego	to	nigdy	nie	może	być	proste?

A	jednak,	wbrew	jego	myślom,	czuł,	że	cały	świat	stał	się	bardziej	właściwy	przez to,	że	postąpił	niewłaściwie.



„Ciemność	staje	się	pałacem.	Niech	włada!	Niech	włada!”.

Kakevah	 roku	 1173,	 22	 sekundy	 przed	 śmiercią.	 Ciemnooki	 Selay	 nieznanego zawodu.

–	 Sądzisz,	 że	 one	 nas	 uratują?	 –	 spytał	 Moash,	 krzywiąc	 się	 na	 widok	 modlitwy przywiązanej	do	prawego	przedramienia	Kaladina.

Kaladin	 spojrzał	 w	 bok.	 Stał	 w	 swojej	 typowej	 pozie,	 gdy	 żołnierze	 Sadeasa przekraczali	 ich	 most.	 Chłodne	 wiosenne	 powietrze	 wydawało	 się	 przyjemne,	 kiedy zaczął	 pracę.	 Niebo	 było	 jasne,	 bezchmurne,	 a	 strażnicy	 burz	 nie	 zapowiadali	 żadnej arcyburzy.

Modlitwa	 przywiązana	 do	 jego	 ramienia	 była	 prosta.	 Trzy	 glify	 –	 wiatr,	 ochrona, bliscy.	 Modlitwa	 do	 Jezerezeha	 –	 Ojca	 Burz	 –	 by	 ochronił	 przyjaciół	 i	 bliskich.

Bezpośrednia,	 jak	 lubiła	 jego	 matka.	 Mimo	 wyrafinowania	 i	 cierpkiego	 poczucia humoru,	 kiedy	 Hesina	 wyszywała	 lub	 pisała	 modlitwę,	 była	 ona	 prosta	 i	 szczera.

Noszenie	tych	znaków	mu	ją	przypominało.

–	 Nie	 wierzę,	 że	 zapłaciłeś	 za	 to	 spore	 pieniądze	 –	 dodał	 Moash.	 –	 Jeśli	 jacyś Heroldowie	patrzą,	nie	zwracają	uwagi	na	mostowych.

–	Ostatnio	czuję	się	nostalgicznie.

Modlitwa	 pewnie	 była	 bez	 znaczenia,	 ale	 ostatnio	 miał	 powód,	 by	 zacząć	 więcej myśleć	 o	 religii.	 Życie	 niewolnika	 sprawiało,	 że	 wielu	 miało	 kłopot,	 by	 uwierzyć,	 że ktokolwiek	 lub	 cokolwiek	 ich	 strzeże.	 Jednak	 wielu	 mostowych	 podczas	 uwięzienia stawało	 się	 ludźmi	 religijnymi.	 Dwie	 grupy,	 przeciwne	 reakcje.	 Czy	 to	 znaczyło,	 że niektórzy	są	głupi,	a	inni	bezduszni,	a	może	coś	zupełnie	innego?

–	Oni	nas	doprowadzą	do	śmierci	–	powiedział	z	tyłu	Drehy.	–	I	tyle.

Mostowi	 byli	 wyczerpani.	 Kaladin	 i	 jego	 drużyna	 całymi	 nocami	 pracowali	 w rozpadlinach.	 Hashal	 ustaliła	 ścisłe	 zasady,	 wymagając	 od	 nich	 odzyskiwania większych	 ilości	 broni	 i	 pancerzy.	 Żeby	 zgromadzić	 cały	 kontyngent,	 musieli zrezygnować	ze	szkolenia.

A	 dziś	 zostali	 obudzeni	 na	 poranną	 wyprawę	 po	 zaledwie	 trzech	 godzinach	 snu.

Stali	 w	 szeregu	 z	 opuszczonymi	 ramionami,	 a	 jeszcze	 nie	 dotarli	 do	 spornego płaskowyżu.

–	 Niech	 do	 tego	 dojdzie	 –	 powiedział	 Blizna	 stojący	 po	 drugiej	 stronie.	 –	 Chcą naszej	 śmierci?	 Cóż,	 ja	 się	 nie	 wycofam.	 Pokażemy	 im,	 czym	 jest	 odwaga.	 Mogą	 się chować	za	naszymi	mostami,	kiedy	my	będziemy	nacierać.

–	To	nie	zwycięstwo	–	stwierdził	Moash.	–	Zaatakujmy	żołnierzy.	Teraz.

–	 Nasze	 własne	 oddziały?	 –	 spytał	 Sigzil,	 obracając	 ciemną	 głowę	 i	 spoglądając wzdłuż	szeregu..

–	 Pewnie	 –	 powiedział	 Moash,	 wciąż	 patrząc	 się	 przed	 siebie.	 –	 I	 tak	 nas	 zabiją.

Zabierzmy	 paru	 z	 nich	 przed	 sobą.	 Potępienie,	 może	 od	 razu	 rzucić	 się	 na	 Sadeasa?

Jego	 straż	 nie	 będzie	 się	 tego	 spodziewać.	 Założę	 się,	 że	 uda	 nam	 się	 przewrócić kilku,	wziąć	ich	włócznie	i	zabrać	się	za	zabijanie	jasnookich,	nim	nas	porąbią.

Kilku	mostowych	mruknęło	z	aprobatą,	patrząc	na	przechodzących	żołnierzy.

–	 Nie	 –	 sprzeciwił	 się	 Kaladin.	 –	 Niczego	 nie	 osiągniemy.	 Zabiją	 nas,	 zanim zdążymy	sprawić	najmniejsze	kłopoty	Sadeasowi.

Moash	splunął.

–	A	tym	coś	osiągniemy?	Potępienie,	Kaladinie,	ja	już	się	czuję,	jakbym	miał	pętlę na	szyi!

–	Mam	plan	–	powiedział	Kaladin.

Czekał	na	sprzeciwy.	Jego	wcześniejsze	plany	nie	zadziałały.

–	Cóż	–	odezwał	się	Moash.	–	A	jaki?

–	Dziś	zobaczysz	–	stwierdził	Kaladin.	–	Jeśli	zadziała,	kupi	nam	czas.	Jeśli	się	nie powiedzie,	umrę.	–	Popatrzył	po	ich	twarzach.	–	W	takim	wypadku	Teft	ma	rozkazy,	by dziś	 wieczorem	 poprowadzić	 was	 do	 ucieczki.	 Nie	 jesteście	 gotowi,	 ale	 przynajmniej będziecie	mieli	szansę.	–	To	było	lepsze	niż	próba	ataku	na	Sadeasa,	kiedy	przechodził

przez	most.

Ludzie	Kaladina	pokiwali	głowami,	a	Moash	wydawał	się	zadowolony.	Stał	się	tak

lojalny,	 jak	 z	 początku	 był	 oporny.	 Był	 w	 gorącej	 wodzie	 kąpany,	 ale	 równocześnie najlepiej	posługiwał	się	włócznią.

Podjechał	 Sadeas	 w	 czerwonym	 Pancerzu,	 na	 dereszowatym	 ogierze.	 Na	 głowie miał	hełm,	ale	podniósł	zasłonę.	Przypadkowo	przejechał	po	moście	Kaladina,	choć	jak zawsze	 miał	 do	 wyboru	 dwadzieścia.	 Sadeas	 nie	 posłał	 drużynie	 mostu	 czwartego nawet	spojrzenia.

–	Rozproszyć	się	i	przejść	–	rozkazał	Kaladin,	gdy	arcyksiążę	przejechał.

Mostowy	 przeszli	 po	 swoim	 moście,	 a	 wtedy	 dowódca	 wydał	 rozkaz	 wciągnięcia go	za	sobą	i	podniesienia.

Wydawał	 się	 cięższy	 niż	 kiedykolwiek	 wcześniej.	 Mostowi	 ruszyli	 truchtem, omijając	 kolumnę	 armii	 i	 śpiesząc	 się	 w	 stronę	 kolejnej	 rozpadliny.	 W	 pewnej odległości	 podążała	 za	 nimi	 druga	 armia	 –	 w	 błękicie	 –	 wykorzystująca	 do	 przejścia inne	 drużyny	 mostowe	 Sadeasa.	 Wyglądało	 na	 to,	 że	 Dalinar	 Kholin	 zrezygnował	 ze swoich	 masywnych	 mechanicznych	 mostów	 i	 wykorzystywał	 do	 przejścia	 drużyny Sadeasa.	 Tyle	 zostało	 z	 jego	 „honoru”	 i	 oporów	 przeciwko	 poświęcaniu	 życia mostowych.

W	 sakiewce	 Kaladin	 miał	 sporą	 liczbę	 napełnionych	 kul,	 które	 otrzymał	 od bankierów	w	zamian	za	większą	liczbę	burych	kul.	Nie	znosił	tyle	tracić	na	wymianie, ale	potrzebował	Burzowego	Światła.

Szybko	 dotarli	 do	 następnej	 rozpadliny.	 Ta	 była	 przedostatnia,	 zgodnie	 z	 tym, czego	 dowiedział	 się	 od	 Matala,	 męża	 Hashal.	 Żołnierze	 zaczęli	 sprawdzać	 pancerze, przeciągać	się,	w	powietrzu	niczym	małe	wstążeczki	unosiły	się	niecierpliwospreny.

Mostowi	 postawili	 most	 i	 cofnęli	 się.	 Kaladin	 zauważył	 Lopena	 i	 milczącego Dabbida	z	nosidłem,	na	którym	mieli	bukłaki	i	bandaże.	Lopen	zaczepił	nosidło	o	hak	u pasa,	 który	 zastępował	 mu	 brakującą	 rękę.	 Przechodzili	 między	 mostowymi,	 podając im	wodę.

Mijając	 Kaladina,	 Lopen	 wskazał	 na	 duże	 wybrzuszenie	 pośrodku	 nosidła.

Pancerz.

–	 Kiedy	 chcesz	 go	 dostać?	 –	 spytał	 Lopen	 cicho,	 opuszczając	 nieco	 nosidło	 i podając	Kaladinowi	bukłak.

–	Tuż	przed	ostatnim	natarciem	–	odparł	Kaladin.	–	Dobrze	ci	poszło,	Lopenie.

Mężczyzna	mrugnął.

–	 Jednoręki	 Herdaz	 i	 tak	 jest	 dwa	 razy	 bardziej	 przydatny	 od	 bezmózgiego Alethiego.	Poza	tym,	dopóki	wciąż	mam	choć	jedną	rękę,	mogę	robić	to.	–	Ukradkowo zrobił	wulgarny	gest	w	stronę	maszerujących	żołnierzy.

Kaladin	uśmiechnął	się,	ale	był	zbyt	zdenerwowany,	by	czuć	rozbawienie.	Minęło

wiele	czasu,	od	kiedy	drżał	przed	ruszeniem	do	walki.	Wydawało	mu	się,	że	Tukks	już dawno	wybił	mu	to	z	głowy.

–	Hej!	–	zawołał	ktoś	nagle.	–	Potrzebuję	tego.

Kaladin	 obrócił	 się	 i	 zobaczył	 zbliżającego	 się	 żołnierza.	 Takich	 właśnie	 ludzi nauczył	 się	 unikać	 jeszcze	 w	 armii	 Amarama.	 Ciemnooki,	 ale	 względnie	 wysokiej rangi,	 był	 potężny	 i	 pewnie	 dostał	 awans	 głównie	 ze	 względu	 na	 rozmiary.	 Pancerz miał	dobrze	utrzymany,	ale	już	mundur	pod	spodem	był	poplamiony	i	pomięty.	Do	tego podwinął	rękawy,	ukazując	owłosione	ramiona.

Z	 początku	 Kaladin	 sądził,	 że	 tamten	 zauważył	 gest	 Lopena.	 Ale	 mężczyzna	 nie wydawał	 się	 wściekły.	 Odepchnął	 Kaladina	 na	 bok	 i	 odebrał	 bukłak	 Herdazowi.

Zauważyli	 to	 stojący	 w	 pobliżu	 żołnierze	 czekający	 na	 przejście.	 Ich	 własne zaopatrzenie	w	wodę	było	o	wiele	wolniejsze	i	co	najmniej	kilku	mężczyzn	popatrzyło na	Lopena	i	jego	bukłaki.

To	byłby	koszmarny	precedens,	gdyby	pozwolili,	żeby	żołnierze	zabrali	im	wodę	– ale	 prawdziwy	 problem	 był	 znacznie	 poważniejszy.	 Gdyby	 ci	 żołnierze	 zaczęli	 tłoczyć się	wokół	nosidła	po	wodę,	odkryliby	worek	z	pancerzem.

Kaladin	poruszył	się	szybko	i	wyrwał	żołnierzowi	bukłak.

–	Macie	własną	wodę.

Żołnierz	 popatrzył	 na	 Kaladina,	 jakby	 nie	 mógł	 uwierzyć,	 że	 mostowy	 mu	 się sprzeciwia.	Skrzywił	się	i	opuścił	włócznię,	opierając	ją	drzewcem	o	ziemię.

–	Nie	chcę	czekać.

–	Co	za	pech	–	powiedział	Kaladin.	Podszedł	do	mężczyzny	i	spojrzał	mu	w	oczy.

Przeklął	tego	idiotę.	Jeśli	dojdzie	do	szarpaniny…

Żołnierz	 zawahał	 się,	 jeszcze	 bardziej	 zaskoczony	 tak	 agresywną	 postawą	 u mostowego.	 Kaladin	 nie	 miał	 tak	 masywnych	 ramion,	 ale	 był	 o	 dwa	 palce	 wyższy.	 Na twarzy	żołnierza	malowała	się	niepewność.

Cofnij	się,	pomyślał	Kaladin.

Ale	 nie.	 Wycofanie	 się	 w	 konfrontacji	 z	 mostowym,	 kiedy	 jego	 oddział	 patrzył?

Mężczyzna	zacisnął	pięść.

W	 ciągu	 kilku	 chwil	 na	 miejscu	 znalazła	 się	 cała	 drużyna	 mostowych.	 Żołnierz zamrugał,	 kiedy	 most	 numer	 cztery	 otoczył	 Kaladina	 w	 agresywnym	 szyku odwróconego	 klina,	 poruszając	 się	 naturalnie	 i	 gładko,	 jak	 zostali	 wyszkoleni.

Wszyscy	 zacisnęli	 pięści,	 wyraźnie	 pokazując	 mężczyźnie,	 że	 dźwiganie	 ciężarów wzmocniło	ich	mięśnie	bardziej	niż	u	przeciętnego	żołnierza.

Mężczyzna	popatrzył	na	swój	oddział,	jakby	szukając	wsparcia.

–	 Chcesz	 teraz	 wywołać	 bijatykę,	 przyjacielu?	 –	 spytał	 cicho	 Kaladin.	 –	 Jeśli zrobisz	krzywdę	mostowym,	zastanawiam	się,	komu	Sadeas	każe	biec	z	tym	mostem.

Mężczyzna	popatrzył	na	Kaladina,	milczał	chwilę,	skrzywił	się,	zaklął	i	odszedł.

–	Pewnie	i	tak	jest	pełna	kremu	–	mruknął,	wracając	do	oddziału.

Mostowi	 rozluźnili	 się,	 choć	 wcześniej	 ściągnęli	 na	 siebie	 więcej	 niż	 kilka pełnych	 uznania	 spojrzeń	 innych	 żołnierzy.	 Oby	 nie	 zorientowali	 się,	 że	 drużyna mostowych	szybko	i	bez	wahania	stanęła	w	szyku	typowym	dla	włóczników.

Kaladin	gestem	kazał	swoim	ludziom	się	rozproszyć.	Podziękował	im	skinieniem

głowy.	Cofnęli	się,	a	Kaladin	rzucił	odzyskany	bukłak	Lopenowi.

Niższy	mężczyzna	uśmiechnął	się	krzywo.

–	Od	tej	chwili	będę	na	nie	bardziej	uważał,	gancho.

Posłał	spojrzenie	żołnierzowi,	który	próbował	zabrać	wodę.

–	Co?	–	spytał	Kaladin.

–	No	wiesz,	mam	krewniaka	wśród	woziwodów	–	odparł	Lopen.	–	I	sądzę,	że	jest

mi	 winien	 przysługę	 po	 tym,	 jak	 pomogłem	 przyjaciółce	 jego	 siostry	 uciec	 przed	 tym mężczyzną,	który	jej	szukał…

–	Naprawdę	masz	wielu	krewniaków.

–	 Nigdy	 zbyt	 wielu.	 Jak	 zaczepisz	 jednego	 z	 nas,	 to	 zaczepiasz	 nasz	 wszystkich.

Tego	wy,	słomogłowi,	nigdy	nie	rozumiecie.	Bez	obrazy	i	w	ogóle,	gancho.

Kaladin	uniósł	brew.

–	 Nie	 rób	 kłopotów	 temu	 żołnierzowi.	 Nie	 dzisiaj.	 –	 Wkrótce	 narobię	 ich	 dość, dodał	w	myślach.

Lopen	westchnął.

–	Dobrze.	Tylko	ze	względu	na	ciebie.	–	Uniósł	bukłak.	–	Naprawdę	nie	chcesz	się napić?

Kaladin	 nie	 chciał,	 żołądek	 mu	 się	 skręcał,	 ale	 zmusił	 się	 do	 wzięcia	 bukłaka	 i wypicia	kilku	łyków	wody.

Wkrótce	 nadszedł	 czas,	 by	 przejść	 i	 dźwignąć	 most	 po	 raz	 ostatni.	 Do	 natarcia.

Żołnierze	 Sadeasa	 ustawiali	 się	 w	 szyku,	 jasnoocy	 jeździli	 w	 różne	 strony,	 wydając rozkazy.	Matal	gestem	kazał	drużynie	Kaladina	ruszyć	przodem.	Armia	Kholina	została z	tyłu,	wolniejsza	ze	względu	na	większą	liczebność.

Kaladin	 zajął	 miejsce	 na	 samym	 przedzie	 mostu.	 Przed	 nimi	 Parshendi	 już ustawili	 się	 z	 łukami	 na	 krawędzi	 swojego	 płaskowyżu,	 patrząc	 na	 zbliżające	 się natarcie.	Czy	już	śpiewali?	Kaladinowi	wydawało	się,	że	słyszy	ich	głosy.

Moash	 stał	 po	 prawej	 Kaladina,	 Skała	 po	 lewej.	 Tylko	 trzech	 na	 pozycji	 śmierci, gdyż	brakowało	im	ludzi.	Umieścił	Shena	na	samym	końcu,	by	nie	widział,	co	Kaladin miał	zrobić.

–	 Wysunę	 się	 spod	 mostu,	 kiedy	 ruszymy	 –	 powiedział	 im	 Kaladin.	 –	 Skała, przejmujesz	dowodzenie.	Niech	nie	przerywają	biegu.

–	 Dobrze	 –	 zgodził	 się	 Skała.	 –	 Będzie	 ciężko	 nosić	 bez	 ciebie.	 Mam	 mało	 ludzi	 i jesteśmy	bardzo	słabi.

–	Poradzicie	sobie.	Musicie.

Kaladin	 nie	 widział	 twarzy	 Skały,	 gdyż	 zasłaniał	 ją	 most,	 ale	 głos	 mężczyzny wydawał	się	bardzo	zaniepokojony.

–	To,	co	chcesz	wypróbować,	jest	niebezpieczne?

–	Być	może.

–	Mogę	pomóc?

–	Obawiam	się,	że	nie,	przyjacielu.	Ale	twoje	pytanie	dodaje	mi	sił.

Skała	 nie	 zdążył	 odpowiedzieć.	 Matal	 ryknął	 na	 drużny	 mostowe,	 każąc	 im ruszać.	W	górę	wyleciały	strzały,	by	odwrócić	uwagę	Parshendich.	Most	czwarty	ruszył

biegiem.

A	 Kaladin	 wysunął	 się	 i	 ruszył	 naprzód.	 Lopen,	 który	 czekał	 z	 boku,	 rzucił	 mu worek	z	pancerzem.

Matal	krzyknął	w	panice	na	Kaladina,	lecz	mostowi	już	ruszyli.	Kaladin	skupił	się na	swoim	celu,	zapewnieniu	bezpieczeństwa	drużynie	mostu	numer	cztery,	i	odetchnął

głęboko.	 Burzowe	 Światło	 popłynęło	 z	 sakiewki	 u	 pasa,	 ale	 nie	 wciągnął	 go	 zbyt wiele.	Dość,	by	poczuć	przypływ	energii.

Syl	 unosiła	 się	 przed	 nim,	 jak	 zafalowanie	 powietrza,	 niemal	 niewidzialna.

Kaladin	 szarpnięciem	 rozwiązał	 worek,	 wyciągnął	 kamizelę	 i	 zarzucił	 ją	 niezręcznie przez	głowę.	Zignorował	rzemyki	i	nałożył	hełm,	jednocześnie	przeskakując	nad	skałą.

Ostatnia	była	tarcza,	grzechocąca	kośćmi	Parshendich	przywiązanymi	z	przodu.

Nawet	 wkładając	 pancerz,	 Kaladin	 bez	 trudu	 utrzymał	 się	 daleko	 przed

obciążonymi	 mostowymi.	 Jego	 wypełnione	 Burzowym	 Światłem	 nogi	 szybko	 i	 pewnie stawiały	kroki.

Łucznicy	Parshendich	tuż	przed	nim	nagle	przestali	śpiewać.	Kilku	opuściło	łuki, a	choć	byli	za	daleko,	by	widzieć	ich	twarze,	wyczuwał	ich	oburzenie.	Spodziewał	się tego.	Na	to	liczył.

Parshendi	 pozostawiali	 swoich	 zmarłych.	 Nie	 dlatego,	 że	 się	 nie	 troszczyli,	 ale dlatego,	 że	 uważali	 poruszenie	 ich	 ciał	 za	 straszliwą	 obrazę.	 Samo	 dotknięcie zmarłego	 zdawało	 się	 grzechem.	 Jeśli	 tak	 właśnie	 było,	 to	 człowiek	 bezczeszczący ciała	i	noszący	je	do	walki	byłby	o	wiele	gorszy.

Kiedy	Kaladin	się	przybliżył,	łucznicy	rozpoczęli	inną	pieśń.	Szybką	i	gwałtowną, bardziej	skandowanie	niż	melodię.	Ci,	którzy	opuścili	łuki,	unieśli	je.

I	próbowali	go	zabić	wszystkim,	co	mieli.

Strzały	 leciały	 w	 jego	 stronę.	 Dziesiątki.	 Nie	 wystrzeliwali	 ich	 wymierzonymi falami,	 lecz	 indywidualnie,	 szybko,	 dziko,	 każdy	 łucznik	 strzelał	 w	 stronę	 Kaladina najszybciej	jak	mógł.	Opadał	na	niego	deszcz	śmierci.

Czując	 przyśpieszone	 bicie	 serca,	 Kaladin	 uskoczył	 w	 lewo,	 zeskakując	 z niewielkiego	 głazu.	 Strzały	 przecinały	 powietrze	 wokół	 niego,	 niebezpiecznie	 blisko.

Jednak	kiedy	był	pełen	Burzowego	Światła,	jego	mięśnie	reagowały	szybko.	Uchylił	się przed	strzałami,	po	czym	zwrócił	w	inną	stronę,	poruszając	się	przypadkowo.

Za	 jego	 plecami	 drużyna	 mostu	 czwartego	 znalazła	 się	 w	 zasięgu,	 lecz	 w	 ich stronę	 nie	 została	 wystrzelona	 ani	 jedna	 strzała.	 Inne	 drużyny	 mostowe	 również zostały	zignorowane,	gdyż	na	Kaladinie	skupiało	się	wielu	łuczników.	Strzały	spadały coraz	 szybciej,	 niczym	 deszcz,	 odbijały	 się	 od	 jego	 tarczy.	 Jedna	 rozcięła	 jego	 ramię, inna	złamała	się	na	hełmie,	niemal	go	zrzucając.

Z	 ręki	 sączyło	 się	 Burzowe	 Światło,	 nie	 krew,	 i	 ku	 zadziwieniu	 Kaladina	 rana zaczęła	się	powoli	zasklepiać,	na	skórze	pojawił	się	szron,	a	Burzowe	Światło	zaczęło się	 wyczerpywać.	 Wciągnął	 więcej,	 napełniając	 się	 do	 granicy	 widoczności.

Uskakiwał,	uchylał	się,	biegał,	skakał.

Jego	wyszkolone	odruchy	bitewne	radowały	się	tą	nową	prędkością,	tarczą	łapał

strzały	w	powietrzu.	Zupełnie	jakby	jego	ciało	pragnęło	tej	umiejętności,	jakby	urodził

się,	by	wykorzystywać	Burzowe	Światło.	Wcześniej	żył	powoli	i	bezsilnie.	Teraz	został

uzdrowiony.	Nie	wykraczał	poza	granicę	swoich	możliwości	–	nie,	w	końcu	ją	osiągnął.

Chmura	 strzał	 pragnęła	 jego	 krwi,	 lecz	 Kaladin	 wirował	 między	 nimi,	 po	 jego ramieniu	znów	prześlizgnął	się	grot,	lecz	pozostałe	odrzucił	tarczą	lub	napierśnikiem.

Nadeszła	 kolejna	 salwa,	 a	 on	 uniósł	 tarczę,	 obawiając	 się,	 że	 będzie	 zbyt	 powolny.

Jednak	strzały	zmieniły	tor	lotu,	poleciały	w	stronę	jego	tarczy	i	wbiły	się	w	nią.

Przyciągam	 je	 do	 niej!	 Przypomniał	 sobie	 dziesiątki	 natarć	 z	 mostem,	 kiedy strzały	 wbijały	 się	 w	 drewno	 w	 pobliżu	 miejsca,	 gdzie	 jego	 dłonie	 ściskały	 uchwyty.

Zawsze	mijały	go	o	włos.

Od	 jak	 dawna	 to	 robię?	 –	 pomyślał	 Kaladin.	 Jak	 wiele	 strzał	 przyciągnąłem	 do mostu,	oddalając	je	od	siebie?

Nie	 miał	 czasu	 się	 nad	 tym	 zastanawiać.	 Cały	 czas	 się	 poruszał,	 uchylał.	 Czuł

strzały	przecinające	powietrza,	słyszał	ich	trzask,	czuł	drzazgi,	gdy	uderzały	w	kamień albo	 tarczę	 i	 łamały	 się.	 Miał	 nadzieję,	 że	 odwróci	 uwagę	 części	 Parshendich	 od własnej	drużyny,	ale	nie	spodziewał	się,	że	uzyska	tak	silną	reakcję.

W	 głębi	 duszy	 radował	 się	 dreszczem	 uchylania	 się,	 uskakiwania	 i	 blokowania deszczu	 strzał.	 Stawał	 się	 coraz	 wolniejszy.	 Próbował	 wciągnąć	 Burzowe	 Światło,	 ale go	 nie	 było.	 Opróżnił	 kule.	 Spanikował,	 wciąż	 uskakując,	 lecz	 wtedy	 deszcz	 strzał

zaczął	rzednieć.

Kaladin	 zorientował	 się	 z	 zaskoczeniem,	 że	 drużyny	 mostowych	 rozdzieliły	 się wokół	 niego,	 dając	 mu	 miejsce	 na	 robienie	 uników,	 podczas	 gdy	 oni	 sami	 go	 mijali	 i stawiali	swój	ciężar.	Most	czwarty	był	już	na	miejscu,	kawaleria	szarżowała	w	stronę łuczników.	 Mimo	 to	 niektórzy	 z	 rozwścieczonych	 Parshendich	 wciąż	 strzelali	 do Kaladina.	 Żołnierze	 zabili	 ich	 bez	 trudu,	 oczyszczając	 teren	 i	 robiąc	 miejsce	 dla piechoty	Sadeasa.

Kaladin	 opuścił	 tarczę.	 Była	 najeżona	 strzałami.	 Z	 trudem	 zdążył	 złapać	 oddech, gdyż	mostowi	podeszli	do	niego,	krzycząc	radośnie,	i	niemal	go	przewrócili.

–	Ty	głupcze!	–	powiedział	Moash.	–	Ty	burzowy	głupcze!	Co	to	było?	Co	ty	sobie myślałeś?

–	Niewiarygodne	–	powiedział	Skała.

–	 Powinieneś	 zginąć	 –	 dodał	 Sigzil,	 choć	 na	 jego	 zazwyczaj	 surowej	 twarzy pojawił	się	uśmiech.

–	Ojcze	Burz.	–	Moash	wyciągnął	strzałę	wbitą	w	kamizelę	Kaladina	na	wysokości

ramienia.	–	Popatrzcie	na	to.

Kaladin	spuścił	wzrok	i	z	zaskoczeniem	ujrzał	tuzin	otworów	w	bokach	kamizeli	i koszuli,	gdzie	o	włos	uniknął	trafienia.	Trzy	strzały	wbiły	się	w	skórznię.

–	Burzą	Błogosławiony	–	stwierdził	Blizna.	–	I	tyle.

Kaladin	wzruszeniem	ramion	zbył	ich	pochwały,	jego	serce	wciąż	waliło	w	piersi.

Czuł	 się	 otępiały.	 Zadziwiony,	 że	 przeżył,	 zmrożony	 przez	 Burzowe	 Światło,	 które wchłonął,	 wyczerpany,	 jakby	 brał	 udział	 w	 biegu	 z	 przeszkodami.	 Popatrzył	 na	 Tefta, unosząc	brew,	i	skinął	głową	na	sakiewkę	u	pasa.

Teft	 potrząsnął	 głową.	 Obserwował	 –	 Burzowe	 Światło	 unoszące	 się	 z	 ciała Kaladina	 nie	 było	 widoczne	 dla	 patrzących,	 nie	 w	 świetle	 dnia.	 Mimo	 to,	 sposób,	 w jaki	 Kaladin	 uniknął	 strzał,	 musiał	 wyglądać	 niewiarygodnie,	 nawet	 bez	 widocznego blasku.	Jeśli	wcześniej	krążyły	o	nim	pogłoski,	po	czymś	takim	musiały	urosnąć.

Odwrócił	 się,	 by	 spojrzeć	 na	 maszerujące	 oddziały.	 Kiedy	 to	 zrobił,	 coś	 sobie przypomniał.	Wciąż	musiał	zająć	się	Matalem.

–	Do	szeregu	–	powiedział.

Niechętnie	 spełnili	 jego	 polecenie	 i	 ustawili	 się	 przy	 nim	 w	 dwuszeregu.	 Matal stał	 przy	 ich	 moście.	 Wydawał	 się	 zaniepokojony,	 i	 nic	 dziwnego.	 Podjechał	 do	 niego Sadeas.	Kaladin	zacisnął	zęby,	przypominając	sobie,	jak	jego	poprzednie	zwycięstwo	– kiedy	 biegli	 z	 mostem	 z	 boku	 –	 zostało	 postawione	 na	 głowie.	 Zawahał	 się,	 po	 czym pośpieszył	w	stronę	mostu,	gdzie	Sadeas	miał	właśnie	przejechać	obok	Matala.	Ludzie Kaladina	podążyli	za	nim.

Kaladin	 dotarł	 na	 miejsce,	 gdy	 Matal	 kłaniał	 się	 właśnie	 Sadeasowi,	 który	 miał

na	sobie	swój	wspaniały	czerwony	Pancerz	Odprysku.	Mostowi	również	się	ukłonili.

–	 Avarak	 Matal	 –	 powiedział	 Sadeas.	 Skinął	 w	 stronę	 Kaladina.	 –	 Ten	 człowiek wygląda	znajomo.

–	To	ten	sam,	co	wcześniej,	oświecony	–	odparł	nerwowo	Matal.	–	Ten,	który…

–	Ach	tak.	„Cud”.	A	ty	tak	po	prostu	posłałeś	go	przodem	jako	przynętę?	Można	by sądzić,	że	zawahasz	się,	nim	zdecydujesz	się	podjąć	takie	środki.

–	 Biorę	 na	 siebie	 pełną	 odpowiedzialność,	 oświecony	 –	 powiedział	 Matal,	 robiąc dobrą	minę	do	złej	gry.

Sadeas	popatrzył	na	pole	bitwy.

–	 Na	 całe	 twoje	 szczęście,	 to	 zadziałało.	 Będę	 cię	 musiał	 teraz	 awansować.	 – Potrząsnął	 głową.	 –	 Te	 dzikusy	 praktycznie	 zignorowały	 natarcie.	 Wszystkie dwadzieścia	 mostów	 na	 miejscu,	 niemal	 bez	 ofiar.	 Wydaje	 się	 to	 wręcz

marnotrawstwem.	 Uznaj	 się	 za	 pochwalonego.	 Zadziwiające,	 jak	 ten	 chłopak	 się uchylał…	–	Spiął	konia	i	wkrótce	pozostawił	Matala	i	mostowych	daleko	w	tyle.

To	był	najbardziej	dwuznaczny	awans,	o	jakim	słyszał	Kaladin,	ale	musiało	mu	to wystarczyć.	 Uśmiechnął	 się	 szeroko,	 kiedy	 Matal	 odwrócił	 się	 do	 niego	 i	 spojrzał	 na niego	z	wściekłością.

–	Ty…	–	wyrzucił	z	siebie	Matal.	–	Mogłem	zostać	przez	ciebie	stracony!

–	A	w	zamian	załatwiłem	wam	awans	–	odparł	Kaladin.

Most	numer	cztery	stanął	przy	nim.

–	Powinienem	i	tak	cię	wywiesić.

–	Już	ktoś	wcześniej	próbował	–	odparł	Kaladin.	–	Nie	zadziałało.	Poza	tym	wiecie, że	 od	 tej	 pory	 Sadeas	 będzie	 oczekiwał,	 że	 będę	 rozpraszał	 łuczników.	 Życzę powodzenia	w	próbie	skłonienia	do	tego	innych	mostowych.

Matal	 poczerwieniał.	 Odwrócił	 się	 i	 ruszył	 sprawdzić	 inne	 drużyny	 mostowe.

Dwie	najbliższe	–	most	siódmy	i	osiemnasty	–	stały	wpatrzone	w	stronę	Kaladina	i	jego drużyny.

Wszystkie	dwadzieścia	mostów	na	miejscu?	Niemal	bez	ofiar?

Ojcze	Burz,	pomyślał	Kaladin.	Ilu	łuczników	do	mnie	strzelało?

–	 Udało	 ci	 się,	 Kaladinie!	 –	 wykrzyknął	 Moash.	 –	 Odkryłeś	 tajemnicę.	 Musimy sprawić,	żeby	to	zadziałało.	Rozszerzyć.

–	Założę	się,	że	i	ja	mógłbym	uchylać	się	przed	strzałami,	jeśli	tylko	o	to	chodzi	– powiedział	Blizna.	–	Gdybyśmy	mieli	dość	pancerza…

–	 Powinniśmy	 mieć	 więcej	 niż	 jednego	 –	 zgodził	 się	 Moash.	 –	 Najlepiej	 pięciu, biegających	dookoła	i	przyciągających	ataki	Parshendich.

–	 Kości	 –	 powiedział	 Skała,	 zakładając	 ręce	 na	 piersi.	 –	 To	 przez	 nie	 się	 udało.

Parshendi	 byli	 tak	 wściekli,	 że	 zignorowali	 drużyny	 mostowych.	 Gdyby	 cała	 piątka miała	kości	Parshendich…

To	 zmusiło	 Kaladina	 do	 zastanowienia.	 Obejrzał	 się	 za	 siebie,	 rozglądając	 się wśród	mostowych.	Gdzie	był	Shen?

Tam.	Siedział	na	kamieniach,	odległy,	wpatrzony	przed	siebie.	Kaladin	zbliżył	się z	 pozostałymi.	 Parshmen	 spojrzał	 na	 niego,	 jego	 twarz	 była	 maską	 cierpienia,	 po policzkach	płynęły	łzy.	Popatrzył	na	Kaladina	i	zadrżał,	odwrócił	się,	zamknął	oczy.

–	 Usiadł	 tak	 w	 chwili,	 kiedy	 zobaczył,	 co	 zrobiłeś,	 chłopcze	 –	 powiedział	 Teft, drapiąc	się	po	brodzie.	–	Może	się	już	nie	nadawać	do	wypraw.

Kaladin	 zdjął	 hełm	 z	 pancerzem	 z	 głowy	 i	 przeczesał	 włosy	 palcami.	 Pancerz przyczepiony	do	jego	ubrania	lekko	śmierdział,	choć	przecież	na	dole	go	opłukał.

–	 Zobaczymy	 –	 powiedział	 Kaladin,	 czując	 ukłucie	 poczucia	 winy.	 Nie	 na	 tyle silne,	by	przytłoczyć	radość	z	uratowania	swoich	ludzi,	ale	dość,	by	nieco	ją	stłumić.	– Na	razie	wciąż	jest	wiele	drużyn,	do	których	strzelano.	Wiecie,	co	robić.

Mężczyźni	pokiwali	głowami	i	ruszyli	na	poszukiwanie	rannych.	Kaladin	zostawił

jednego	mostowego	na	straży	przy	Shenie	–	nie	był	pewien,	co	zrobić	z	parshmenem	–	i próbował	 nie	 pokazać	 po	 sobie	 wyczerpania,	 kiedy	 odłożył	 mokry	 od	 potu	 hełm	 i kamizelę	 do	 nosidła	 Lopena.	 Ukląkł,	 żeby	 sprawdzić	 sprzęt	 medyczny,	 gdyby	 był

potrzebny,	 i	 odkrył,	 że	 jego	 ręka	 drży.	 Przycisnął	 ją	 do	 ziemi,	 by	 ją	 unieruchomić,	 i odetchnął	głęboko.

Zimna,	lepka	skóra,	pomyślał.	Nudności.	Słabość.	Był	w	szoku.

–	Wszystko	w	porządku,	chłopcze?	–	spytał	Teft,	klękając	obok	niego.

Wciąż	 miał	 bandaż	 na	 ramieniu	 po	 tym,	 jak	 został	 postrzelony	 kilka	 wypraw wcześniej,	ale	to	nie	powstrzymywało	go	od	dźwigania.	I	tak	brakowało	im	ludzi.

–	Nic	mi	nie	będzie.

Kaladin	wyjął	bukłak	i	uniósł	go	drżącą	dłonią.	Z	trudem	go	odkorkował.

–	Nie	wyglądasz…

–	 Nic	 mi	 nie	 będzie	 –	 powtórzył	 Kaladin,	 napił	 się	 i	 opuścił	 bukłak.	 –	 Ważne,	 że ludzie	są	bezpieczni.

–	Będziesz	to	robił	za	każdym	razem,	kiedy	będziemy	szli	do	bitwy?

–	Cokolwiek	zapewni	im	bezpieczeństwo.

–	 Nie	 jesteś	 nieśmiertelny,	 Kaladinie	 –	 powiedział	 cicho	 Teft.	 –	 Świetlistych dawało	 się	 zabić,	 tak	 samo	 jak	 innych	 ludzi.	 Prędzej	 czy	 później	 jedna	 z	 tych	 strzał

trafi	cię	w	szyję	zamiast	w	ramię.

–	Burzowe	Światło	leczy.

–	Burzowe	Światło	pomaga	twojemu	ciału	się	leczyć.	Sądzę,	że	to	pewna	różnica.	– Teft	położył	rękę	na	ramieniu	Kaladina.	–	Nie	możemy	cię	stracić,	chłopcze.	Ludzie	cię potrzebują.

–	 Nie	 mogę	 unikać	 wystawiania	 się	 na	 niebezpieczeństwo,	 Teft.	 I	 nie	 zostawię ludzi	pod	deszczem	strzał,	jeśli	mogę	coś	z	tym	zrobić.

–	 Cóż	 –	 powiedział	 Teft	 –	 musisz	 pozwolić,	 by	 kilku	 z	 nas	 poszło	 z	 tobą.	 Most poradzi	 sobie	 z	 dwudziestoma	 pięcioma,	 jeśli	 to	 konieczne.	 To	 daje	 nam	 paru dodatkowych,	 jak	 mówił	 Skała.	 I	 założę	 się,	 że	 niektórzy	 z	 tamtych	 rannych	 z	 innych drużyn,	 których	 uratowaliśmy,	 czują	 się	 już	 dość	 dobrze,	 by	 pomóc	 nam	 dźwigać.	 Nie odważą	się	odesłać	ich	do	ich	drużyn,	przynajmniej	tak	długo,	jak	długo	most	czwarty będzie	robił	to,	co	zrobiłeś	dzisiaj,	i	pomagał	w	ten	sposób	w	natarciu.

–	Ja…	–	Kaladin	urwał.	Wyobrażał	sobie	Dalleta	robiącego	coś	podobnego.	Zawsze

powtarzał,	 że	 częścią	 jego	 obowiązków	 jako	 sierżanta	 było	 utrzymanie	 Kaladina	 przy życiu.	–	Dobrze.

Teft	pokiwał	głową	i	podniósł	się.

–	 Byłeś	 włócznikiem,	 Teft	 –	 powiedział	 Kaladin.	 –	 Nie	 próbuj	 zaprzeczać.	 Jak skończyłeś	tutaj,	w	tych	drużynach	mostowych?

–	To	moje	miejsce.

Teft	odszedł,	by	nadzorować	poszukiwanie	rannych.

Kaladin	 usiadł,	 a	 po	 chwili	 położył	 się,	 czekając,	 aż	 ustąpi	 szok.	 Na	 południe przybyła	 inna	 armia	 –	 pod	 błękitnym	 sztandarem	 Dalinara	 Kholina.	 Przeszli	 na sąsiedni	płaskowyż.

Kaladin	zamknął	oczy,	by	odzyskać	siły.	W	końcu	coś	usłyszał	i	podniósł	powieki.

Na	 jego	 piersi	 ze	 skrzyżowanymi	 nogami	 siedziała	 Syl.	 Za	 jej	 plecami	 armia	 Dalinara Kholina	 zaczęła	 natarcie	 na	 pole	 bitwy	 i	 nikt	 do	 nich	 nie	 strzelał.	 Sadeas	 odciął

Parshendich.

–	To	było	niesamowite	–	powiedział	do	Syl.	–	Co	zrobiłem	ze	strzałami.

–	Wciąż	sądzisz,	że	jesteś	przeklęty?

–	 Nie.	 Wiem,	 że	 nie	 jestem.	 –	 Spojrzał	 na	 zachmurzone	 niebo.	 –	 Ale	 to	 znaczy,	 że wszystkie	 porażki	 były	 moją	 winą.	 Pozwoliłem	 umrzeć	 Tienowi,	 zawiodłem włóczników,	niewolników,	których	próbowałem	uratować,	Tarah…	–	Od	jakiegoś	czasu o	niej	nie	myślał.	Porażka	z	nią	była	inna	niż	z	pozostałymi,	ale	wciąż	była	porażką.	– Jeśli	to	nie	przekleństwo	ani	pech,	żaden	bóg	na	górze	nie	jest	na	mnie	zły,	muszę	żyć ze	świadomością,	że	z	odrobiną	wysiłku…	z	odrobiną	praktyki	lub	wiedzy…	mógłbym ich	uratować.

Syl	zmarszczyła	czoło.

–	Kaladinie,	musisz	się	z	tym	pogodzić.	Te	sprawy	to	nie	twoja	wina.

–	Ojciec	zawsze	tak	mówił.	–	Uśmiechnął	się	słabo.	–	„Przezwycięż	poczucie	winy, Kaladinie.	 Przejmuj	 się,	 ale	 nie	 za	 bardzo.	 Przyjmuj	 odpowiedzialność,	 ale	 się	 nie obwiniaj”.	 Chroń,	 ratuj,	 pomagaj,	 ale	 wiedz,	 kiedy	 zrezygnować.	 To	 takie	 niepewne półki,	po	których	muszę	kroczyć.	Jak	mam	to	zrobić?

–	 Nie	 wiem.	 Nic	 z	 tego	 nie	 wiem,	 Kaladinie.	 Ale	 rozrywasz	 się.	 Na	 zewnątrz	 i wewnątrz.

Kaladin	wpatrzył	się	w	niebo.

–	To	było	cudowne.	Byłem	burzą,	Syl.	Parshendi	nie	mogli	mnie	dopaść.	Ich	strzały były	niczym.

–	To	dla	ciebie	coś	nowego.	Zbyt	się	wysiliłeś.

–	 „Uratuj	 ich”	 –	 wyszeptał	 Kaladin.	 –	 „Dokonaj	 niemożliwego,	 Kaladinie.	 Ale zbytnio	 się	 nie	 wysilaj.	 I	 nie	 czuj	 się	 winny,	 jeśli	 ci	 się	 nie	 powiedzie”.	 Niepewne półki,	Syl.	Jakże	wąskie…

Jego	 ludzie	 wrócili	 z	 rannym	 mężczyzną,	 Thaylenem	 o	 kwadratowej	 szczęce,	 z którego	 ramienia	 sterczała	 strzała.	 Kaladin	 zabrał	 się	 do	 pracy.	 Jego	 dłonie	 wciąż lekko	drżały,	ale	nie	tak	bardzo,	jak	wcześniej.

Mostowi	stłoczyli	się	wokół	niego	i	patrzyli.	Już	zaczął	szkolić	Skałę,	Drehy’ego	i Bliznę,	 ale	 kiedy	 tak	 wszyscy	 się	 przyglądali,	 Kaladin	 odkrył,	 że	 nie	 może	 się powstrzymać	przed	wyjaśnieniami.

–	 Jeśli	 naciśniecie	 tutaj,	 możecie	 spowolnić	 upływ	 krwi.	 To	 nie	 jest	 szczególnie poważna	 rana,	 choć	 pewnie	 dosyć	 boli…	 –	 pacjent	 skrzywił	 się,	 potwierdzając	 jego słowa	–	…a	prawdziwym	problemem	będzie	zakażenie.	Trzeba	przemyć	ranę,	żeby	się upewnić,	 że	 nie	 pozostały	 żadne	 drzazgi	 ani	 kawałki	 metalu,	 a	 później	 ją	 zaszyć.

Mięśnie	 i	 skóra	 ramienia	 się	 poruszają,	 więc	 potrzebujecie	 mocnej	 nici,	 żeby utrzymała	brzegi	rany	razem.	Teraz…

–	Kaladinie	–	odezwał	się	Lopen.	Wydawał	się	zaniepokojony.

–	Co?	–	spytał	Kaladin,	nie	przerywając	pracy.

–	Kaladinie!	–	Lopen	zawołał	go	po	imieniu,	zamiast	zwyczajowego	 gancho.

Kaladin	wstał.	Odwróciwszy	się,	ujrzał	niskiego	Herdaza	stojącego	z	tyłu	tłumu	i pokazującego	 w	 stronę	 rozpadliny.	 Bitwa	 przeniosła	 się	 na	 północ,	 ale	 grupa Parshendich	przebiła	się	przez	szeregi	Sadeasa.	Mieli	łuki.

Kaladin	 przyglądał	 się	 osłupiały,	 jak	 grupa	 Parshendich	 ustawiła	 się	 w	 szyku	 i naciągnęła	 łuki.	 Pięćdziesiąt	 strzał,	 a	 wszystkie	 wycelowane	 w	 drużynę	 Kaladina.

Parshendich	 najwyraźniej	 nie	 obchodziło,	 że	 wystawiają	 się	 na	 atak	 od	 tyłu.	 Skupiali się	na	jednym.

Zniszczeniu	Kaladina	i	jego	ludzi.

Kaladin	krzyknął	ostrzegawczo,	ale	czuł	się	tak	powolny,	tak	zmęczony.	Mostowi

odwrócili	 się	 w	 chwili,	 gdy	 łucznicy	 wycelowali.	 Ludzie	 Sadeasa	 zazwyczaj	 bronili rozpadliny,	 by	 powstrzymać	 Parshendich	 przed	 zrzuceniem	 mostów	 i	 odcięciem	 im drogi	 ucieczki.	 Tym	 razem	 jednak,	 kiedy	 żołnierze	 zorientowali	 się,	 że	 łucznicy	 nie próbowali	 zniszczyć	 mostów,	 nie	 pośpieszyli,	 by	 ich	 powstrzymać.	 Zostawili mostowych	na	śmierć,	skupiając	się	na	odcięciu	Parshendim	drogi	do	mostów.

Ludzie	Kaladina	byli	odsłonięci.	Idealne	cele.	Nie!	To	nie	może	się	tak	skończyć.

Nie	po	tym…

W	 szereg	 Parshendich	 coś	 się	 wbiło.	 Pojedyncza	 postać	 w	 szarym	 pancerzu, unosząca	 długi	 miecz.	 Odpryskowy	 przebijał	 się	 przez	 rozproszonych	 łuczników, wbijając	 się	 w	 ich	 szeregi.	 W	 stronę	 drużyny	 Kaladina	 poleciały	 strzały,	 ale	 zostały wypuszczone	zbyt	wcześnie	i	źle	wycelowane.	Kilka	trafiło	na	tyle	blisko,	że	mostowi się	uchylili,	ale	nikt	nie	został	trafiony.

Parshendi	 padali	 pod	 Ostrzem	 Odpryskowego,	 niektórzy	 wpadali	 do	 rozpadliny, inni	 się	 cofali.	 Reszta	 zginęła	 z	 wypalonymi	 oczyma.	 W	 krótkiej	 chwili	 oddział

pięćdziesięciu	łuczników	zmienił	się	w	stertę	trupów.

Straż	honorowa	Odpryskowego	go	dogoniła.	Odwrócił	się,	a	jego	pancerz	świecił, gdy	Odpryskowy	uniósł	Ostrze	w	geście	pozdrowienia	w	stronę	mostowych.	Następnie ruszył	w	inną	stronę.

–	To	był	on	–	powiedział	Drehy.	–	Dalinar	Kholin.	Królewski	wuj.

–	Uratował	nas!	–	dodał	Lopen.

–	Phi.	–	Moash	otrzepał	się.	–	Po	prostu	zobaczył	grupę	niechronionych	łuczników i	wykorzystał	okazję	do	ataku.	Jasnookich	nie	obchodzimy.	Prawda,	Kaladinie?

Kaladin	 wpatrywał	 się	 w	 miejsce,	 gdzie	 przed	 chwilą	 stali	 łucznicy.	 W	 jednej chwili	mógł	wszystko	stracić.

–	Kaladinie?	–	powtórzył	Moash.

–	Masz	rację	–	odparł	w	końcu	Kaladin.	–	Po	prostu	wykorzystał	okazję.

Ale	dlaczego	w	takim	razie	uniósł	Ostrze	w	stronę	Kaladina?

–	 Od	 teraz	 –	 powiedział	 Kaladin	 –	 będziemy	 się	 bardziej	 wycofywać,	 kiedy żołnierze	zaczną	przechodzić.	Dotąd	ignorowali	nas	po	rozpoczęciu	bitwy,	ale	teraz	już nie.	Co	dziś	zrobiłem…	co	już	wkrótce	wszyscy	będziemy	robić…	bardzo	ich	rozzłości.

Tak	 bardzo,	 że	 zaczną	 zachowywać	 się	 głupio	 i	 zapragną	 naszej	 śmierci.	 Na	 razie Leyten,	 Narm,	 znajdźcie	 dobre	 punkty	 i	 obserwujcie	 pole	 bitwy.	 Chcę	 wiedzieć,	 jeśli jakiś	Parshendi	zbliży	się	do	tej	rozpadliny.	Zabandażuję	tego	tutaj	i	się	cofniemy.

Dwaj	zwiadowcy	odbiegli,	a	Kaladin	odwrócił	się	w	stronę	rannego.

Moash	ukląkł	obok	niego.

–	 Atak	 przeciwko	 przygotowanemu	 wrogowi	 bez	 utraty	 mostu,	 Odpryskowy

przypadkiem	 ruszający	 nam	 na	 pomoc,	 sam	 Sadeas	 nas	 skomplementował.	 Naprawdę zaczynam	myśleć,	że	powinienem	sobie	sprawić	taką	opaskę.

Kaladin	spojrzał	na	modlitwę.	Poplamiła	ją	krew	z	rany	ramienia,	której	znikające Burzowe	Światło	nie	wyleczyło	do	końca.

–	 Zaczekaj,	 aż	 uda	 się	 nam	 uciec.	 –	 Kaladin	 skończył	 szycie.	 –	 To	 prawdziwa próba.



„Pragnę	zasnąć.	Wiem	teraz,	dlaczego	robicie	to,	co	robicie,	i	nienawidzę	was	za	to.

Nie	będę	mówił	o	prawdach,	które	widzę”.

Kakashah	 roku	 1173,	 142	 sekundy	 przed	 śmiercią.	 Marynarz	 Shin,	 pozostawiony przez	załogę,	gdyż	rzekomo	przynosił	im	pecha.	Próbka	właściwie	bezużyteczna.

–	 Widzicie?	 –	 Leyten	 obrócił	 kawałek	 skorupy	 w	 dłoni.	 –	 Jeśli	 wyżłobimy	 go wzdłuż	 krawędzi,	 ostrze…	 a	 w	 tym	 wypadku	 strzała…	 prześlizgnie	 się	 z	 dala	 od twarzy.	Nie	chcielibyśmy,	żebyś	stracił	ten	swój	śliczny	uśmiech.

Kaladin	 uśmiechnął	 się	 i	 przyjął	 pancerz	 z	 powrotem.	 Leyten	 starannie	 go wyrzeźbił,	 robiąc	 otwory	 na	 rzemienie,	 którymi	 można	 było	 przywiązać	 go	 do kamizelki.	 W	 nocy	 rozpadlina	 była	 zimna	 i	 ciemna.	 Nie	 widzieli	 nieba,	 przez	 co	 czuli się	 jak	 w	 jaskini.	 Jedynie	 od	 czasu	 do	 czasu	 na	 górze	 zamigotała	 gwiazda, udowadniając,	że	jest	inaczej.

–	Jak	szybko	możesz	je	przygotować?	–	spytał	Leytena.

–	 Wszystkie	 pięć?	 Pewnie	 przed	 końcem	 nocy.	 Cała	 sztuka	 polegała	 na	 odkryciu, jak	to	obrabiać.	–	Postukał	w	pancerz	kostkami	palców.	–	Coś	niesamowitego.	Niemal tak	 twarde	 jak	 stal,	 ale	 dwa	 razy	 lżejsze.	 Trudno	 je	 przeciąć	 lub	 złamać.	 Ale	 poddaje się	całkiem	łatwo,	jeśli	wiercić.

–	Dobrze	–	odparł	Kaladin.	–	Ponieważ	nie	chcę	pięciu	kompletów.	Chcę	po	jednym dla	każdego.

Leyten	uniósł	brew.

–	Jeśli	w	końcu	pozwolą	nam	nosić	pancerz	–	powiedział	Kaladin	–	każdy	dostaje

swój.	Oczywiście	poza	Shenem.

Matal	pozwolił,	by	zostawili	go	w	koszarach,	parshmen	nie	chciał	nawet	spojrzeć na	Kaladina.

Leyten	pokiwał	głową.

–	W	porządku.	Ale	potrzebuję	pomocy.

–	Możesz	wykorzystać	rannych.	Wydostaniemy	tyle	skorup,	ile	się	tylko	da.

Jego	 sukces	 sprawił,	 że	 drużynie	 mostu	 numer	 cztery	 było	 łatwiej.	 Kaladin upierał	się,	że	jego	ludzie	potrzebują	czasu,	by	odszukać	skorupy,	i	Hashal,	która	nie miała	 o	 niczym	 pojęcia,	 zmniejszyła	 ich	 kontyngent.	 Już	 udawała	 –	 bez	 większego trudu	 –	 że	 pancerz	 od	 początku	 był	 jej	 pomysłem,	 i	 ignorowała	 spekulacje,	 skąd	 się wziął.	 Kiedy	 jednak	 spojrzała	 Kaladinowi	 w	 oczy,	 widział	 niepokój.	 Co	 jeszcze	 mógł

wymyślić?	 Jak	 na	 razie	 nie	 odważyła	 się	 go	 usunąć.	 W	 końcu	 dzięki	 niemu	 zyskała pochwałę	Sadeasa.

–	 Jak	 uczeń	 zbrojmistrza	 wylądował	 wśród	 mostowych?	 –	 spytał	 Kaladin,	 gdy Leyten	 znów	 zabrał	 się	 do	 pracy.	 Był	 krępym	 mężczyzną	 o	 masywnych	 ramionach	 i jasnych	włosach.	–	Rzemieślników	zazwyczaj	się	nie	wyrzuca.

Leyten	wzruszył	ramionami.

–	 Kiedy	 pancerz	 pęka	 i	 jasnooki	 dostaje	 strzałę	 w	 ramię,	 ktoś	 musi	 wziąć	 na siebie	 winę.	 Jestem	 przekonany,	 że	 mój	 mistrz	 ma	 jednego	 dodatkowego	 ucznia wyłącznie	w	takim	celu.

–	Cóż,	jego	strata	to	nasze	szczęście.	Utrzymasz	nas	przy	życiu.

–	Dam	z	siebie	wszystko.	–	Uśmiechnął	się.	–	Trzeba	powiedzieć,	że	gorzej	niż	ty raczej	sobie	nie	poradzę.	To	cud,	że	napierśnik	nie	odpadł	w	połowie!

Kaladin	 poklepał	 mostowego	 po	 ramieniu,	 po	 czym	 zostawił	 go	 przy	 pracy, otoczonego	 kręgiem	 topazowych	 odłamków.	 Dostał	 pozwolenie,	 by	 je	 wnosić, wyjaśniając,	 że	 jego	 ludzie	 potrzebują	 światła	 do	 pracy	 przy	 pancerzu.	 W	 pobliżu Lopen,	 Skała	 i	 Dabbid	 wracali	 z	 kolejną	 stertą	 odzyskanego	 wyposażenia.	 Syl	 leciała przed	nimi,	prowadząc	ich.

Kaladin	 szedł	 rozpadliną.	 Jako	 źródło	 światła	 miał	 granat	 w	 niewielkim skórzanym	nosidle	przy	pasie.	W	tym	miejscu	rozpadlina	się	rozwidlała,	tworząc	duże trójkątne	 skrzyżowanie,	 doskonałe	 miejsce	 do	 ćwiczeń	 z	 włócznią.	 Dość	 szerokie,	 by każdy	 miał	 dużo	 miejsca,	 ale	 wystarczająco	 daleko	 od	 stałych	 mostów,	 by	 zwiadowcy nie	słyszeli	echa.

Kaladin	 każdego	 dnia	 wydawał	 im	 początkowe	 polecenia,	 a	 resztę	 zostawiał

Teftowi.	Mężczyźni	ćwiczyli	w	blasku	kul,	niewielkich	stert	diamentowych	odłamków umieszczonych	 w	 rogach,	 przy	 których	 jednak	 niewiele	 widzieli.	 Nigdy	 nie	 sądziłem, że	 będzie	 mi	 brakować	 tych	 dni	 ćwiczeń	 w	 promieniach	 gorącego	 słońca	 w	 armii Amarama,	pomyślał.

Podszedł	do	szczerbatego	Hobbera	i	poprawił	jego	postawę,	po	czym	pokazał	mu,

jak	 wykorzystywać	 swój	 ciężar	 do	 pchnięć.	 Mostowi	 robili	 szybkie	 postępy, szczególnie	dobrze	radzili	sobie	z	podstawami.	Niektórzy	ćwiczyli	z	włócznią	i	tarczą, szkoląc	się	w	postawach,	w	których	jedną	ręką	unosili	lżejsze	włócznie	obok	głowy,	a drugą	ręką	tarcze.

Najlepsi	 byli	 Blizna	 i	 Moash.	 Właściwie	 Moash	 był	 zadziwiająco	 dobry.	 Kaladin przeszedł	 na	 bok	 i	 obserwował	 mężczyznę	 o	 orlej	 twarzy.	 Był	 skupiony,	 patrzył

uważnie,	 zacisnął	 zęby.	 Zadawał	 cios	 za	 ciosem,	 a	 tuzin	 kul	 obdarzał	 go	 podobną liczbą	cieni.

Kaladin	 pamiętał,	 jak	 sam	 czuł	 takie	 oddanie.	 Spędził	 tak	 rok	 po	 śmierci	 Tiena, każdego	 dnia	 doprowadzając	 się	 do	 wyczerpania.	 Zdecydowany,	 by	 stać	 się	 lepszym.

Zdecydowany,	 by	 już	 nikt	 nie	 umarł	 ze	 względu	 na	 jego	 brak	 umiejętności.	 Stał	 się najlepszym	 w	 swoim	 oddziale,	 później	 najlepszym	 w	 kompanii.	 Niektórzy	 twierdzili, że	był	najlepszym	włócznikiem	w	armii	Amarama.

Co	by	się	z	nim	stało,	gdyby	Tarah	nie	wytrąciła	go	z	tej	determinacji?	Czyby	się wypalił,	jak	twierdziła?

–	Moash!	–	zawołał	Kaladin.

Mężczyzna	 przerwał	 i	 odwrócił	 się	 w	 stronę	 Kaladina.	 Nie	 stracił	 przy	 tym równowagi.

Kaladin	wezwał	go	gestem	i	Moash	niechętnie	podbiegł.	Lopen	zostawił	dla	nich

kilka	 bukłaków,	 zawieszonych	 na	 sznurkach	 na	 kępie	 hasperów.	 Kaladin	 zdjął	 jeden bukłak	i	rzucił	go	Moashowi.	Tamten	napił	się	i	otarł	usta.

–	 Robisz	 się	 coraz	 lepszy	 –	 powiedział	 Kaladin.	 –	 Pewnie	 jesteś	 najlepszy	 ze wszystkich,	których	mamy.

–	Dzięki.

–	 Zauważyłem,	 że	 wciąż	 ćwiczysz,	 kiedy	 Teft	 pozwala	 innym	 zrobić	 sobie przerwę.	 Oddanie	 jest	 dobre,	 ale	 nie	 pozwól	 się	 zamęczyć.	 Chcę,	 żebyś	 był	 jednym	 z wabików.

Moash	 uśmiechnął	 się	 szeroko.	 Każdy	 z	 mężczyzn	 zgłosił	 się,	 by	 być	 jednym	 z czterech,	 którzy	 razem	 z	 Kaladinem	 będą	 rozpraszać	 Parshendich.	 To	 zadziwiające.

Kilka	 miesięcy	 wcześniej	 Moash	 –	 wraz	 z	 pozostałymi	 –	 z	 dużą	 chęcią	 umieszczał

nowych	 albo	 słabych	 z	 przodu	 mostu,	 by	 łapali	 strzały.	 Teraz	 co	 do	 jednego	 zgłaszali się	na	ochotnika	do	najniebezpieczniejszych	zadań.

Czy	 uświadamiasz	 sobie,	 kogo	 mógłbyś	 mieć	 w	 tych	 ludziach,	 Sadeasie?	 – pomyślał	 Kaladin.	 Gdyby	 tak	 bardzo	 nie	 zajmowało	 cię	 zastanawianie	 się,	 jak	 ich zabić?

–	Co	to	dla	ciebie	znaczy?	–	spytał	Kaladin,	wskazując	na	skryty	w	półmroku	plac ćwiczeń.	–	Dlaczego	tak	się	starasz?	Co	pragniesz	zdobyć?

–	Zemstę	–	odpowiedział	z	poważną	miną	mężczyzna.

Kaladin	pokiwał	głową.

–	Kiedyś	kogoś	straciłem.	Bo	nie	posługiwałem	się	dość	dobrze	włócznią.	Prawie

doprowadziłem	się	do	śmierci	ćwiczeniami.

–	Kto	to	był?

–	Mój	brat.

Moash	pokiwał	głową.	Pozostali	mostowi,	w	tym	Moash,	z	szacunkiem	traktowali

„tajemniczą”	przeszłość	Kaladina.

–	 Cieszę	 się,	 że	 ćwiczyłem	 –	 dodał	 Kaladin.	 –	 I	 cieszę	 się,	 że	 jesteś	 oddany.	 Ale musisz	 być	 ostrożny.	 Gdybym	 ciężką	 pracą	 doprowadził	 się	 do	 śmierci,	 nic	 by	 to	 nie znaczyło.

–	Pewnie.	Ale	między	nami	jest	różnica,	Kaladinie.

Kaladin	uniósł	brew.

–	Ty	chciałeś	być	zdolny	kogoś	uratować.	Ja	chcę	kogoś	zabić.

–	Kogo?

Moash	zawahał	się,	po	czym	potrząsnął	głową.

–	Może	pewnego	dnia	ci	powiem.	–	Wyciągnął	rękę	i	chwycił	Kaladina	za	ramię.	–

Zrezygnowałem	 ze	 swoich	 planów,	 ale	 ty	 mi	 je	 oddałeś.	 Będę	 cię	 strzec	 za	 cenę swojego	życia,	Kaladinie.	Przysięgam	ci	to,	na	krew	przodków	moich.

Kaladin	spojrzał	w	skupione	oczy	Moasha	i	pokiwał	głową.

–	Dobrze.	Idź	pomóc	Hobberowi	i	Yake’owi.	Nadal	mają	problemy	z	pchnięciami.

Moash	 odbiegł,	 by	 wypełnić	 polecenie.	 Nie	 mówił	 do	 Kaladina	 „panie”	 i	 nie odnosił	 się	 do	 niego	 z	 takim	 samym	 niewypowiedzianym	 na	 głos	 szacunkiem	 jak pozostali.	Dzięki	temu	Kaladin	czuł	się	z	nim	swobodniej.

Następną	 godzinę	 Kaladin	 spędził,	 pomagając	 swoim	 ludziom,	 jednemu	 po

drugim.	 Większość	 była	 nadgorliwa,	 całym	 ciałem	 rzucała	 się	 do	 ataku.	 Kaladin wyjaśniał	 wagę	 opanowania	 i	 precyzji,	 dzięki	 którym	 wygrano	 więcej	 potyczek	 niż dzięki	 chaotycznemu	 entuzjazmowi.	 Przyjmowali	 to,	 słuchając.	 Coraz	 bardziej przypominali	mu	stary	oddział	włóczników.

To	 skłoniło	 go	 do	 zastanowienia.	 Pamiętał,	 jak	 się	 czuł,	 kiedy	 pierwotnie przedstawił	swoim	ludziom	plan	ucieczki.	Szukał	czegoś,	co	mogli	zrobić	–	sposobu,	by walczyć,	choćby	ryzykownego.	Szansy.	To	się	zmieniło.	Miał	teraz	drużynę,	z	której	był

dumny,	przyjaciół,	których	pokochał,	i	być	może	możliwość	stabilizacji.

Gdyby	 nauczyli	 się	 uchylać	 i	 mieli	 dobry	 pancerz,	 byliby	 względnie	 bezpieczni.

Może	nawet	równie	bezpieczni,	jak	jego	stary	oddział	włóczników.	Czy	ucieczka	wciąż była	najlepszym	wyjściem?

–	To	zmartwiona	twarz	–	zauważył	ktoś	donośnym	głosem.

Kaladin	 odwrócił	 się,	 kiedy	 Skała	 podszedł	 i	 oparł	 się	 o	 ścianę	 obok	 niego, zakładając	potężne	ręce	na	piersi.

–	 To	 twarz	 przywódcy,	 tak	 powiem.	 Zawsze	 zatroskana.	 –	 Rogożerca	 uniósł

krzaczastą	rudą	brew.

–	Sadeas	nigdy	nie	pozwoli	nam	uciec,	szczególnie	teraz,	gdy	okazaliśmy	się	tak obiecujący.

Jasnoocy	 Alethi	 uważali	 za	 naganne,	 jeśli	 ktoś	 pozwolił	 swoim	 niewolnikom uciec;	 to	 sprawiało,	 że	 wydawał	 się	 bezsilny.	 Pochwycenie	 tych,	 którzy	 uciekli,	 było niezbędne	dla	zachowania	twarzy.

–	Już	to	mówiłeś	wcześniej	–	powiedział	Skała.	–	Pokonamy	tych,	których	pośle	za nami,	 dotrzemy	 do	 Kharbranthu,	 gdzie	 nie	 ma	 niewolników.	 Stamtąd	 na	 Szczyty,	 do mojego	ludu,	który	przyjmie	nas	jak	bohaterów.

–	Możemy	pokonać	pierwszą	grupę,	jeśli	będzie	głupi	i	pośle	tylko	kilka	tuzinów ludzi.	 Ale	 później	 pośle	 ich	 więcej.	 A	 co	 z	 naszymi	 rannymi?	 Zostawimy	 ich	 tu	 na śmierć?	A	może	zabierzemy	ich,	żeby	nas	spowalniali?

Skała	powoli	pokiwał	głową.

–	Mówisz,	że	potrzebny	nam	plan.

–	 Tak	 –	 odparł	 Kaladin.	 –	 Chyba	 to	 właśnie	 mówię.	 Albo	 to,	 albo	 zostaniemy tutaj…	jako	mostowi.

–	 Ha!	 –	 Skała	 potraktował	 to	 jako	 żart.	 –	 Mimo	 nowego	 pancerza	 wkrótce zginiemy.	Zrobimy	z	siebie	cele!

Kaladin	 się	 zawahał.	 Skała	 miał	 rację.	 Mostowi	 będą	 wykorzystywani	 każdego dnia.	 Nawet	 gdyby	 Kaladinowi	 udało	 się	 zmniejszyć	 liczbę	 zabitych	 do	 dwóch	 lub trzech	na	miesiąc	–	niegdyś	nawet	to	uznałby	za	niemożliwe,	ale	teraz	wydawało	się	w zasięgu	ręki	–	drużyna	mostu	czwartego	w	obecnym	składzie	zniknęłaby	w	ciągu	roku.

–	 Porozmawiam	 o	 tym	 z	 Sigzilem	 –	 powiedział	 Skała,	 drapiąc	 się	 po	 brodzie między	 dwoma	 paskami	 zarostu.	 –	 Pomyślimy.	 Musi	 być	 jakiś	 sposób,	 by	 uciec	 z	 tej pułapki,	by	zniknąć.	Fałszywy	ślad?	Odwrócenie	uwagi?	Może	uda	nam	się	przekonać Sadeasa,	że	zginęliśmy	podczas	wyprawy?

–	Jak	moglibyśmy	to	zrobić?

–	Nie	wiem	–	odparł	Skała.	–	Ale	pomyślimy.

Skinął	 Kaladinowi	 i	 ruszył	 w	 stronę	 Sigzila.	 Azir	 ćwiczył	 z	 innymi.	 Kaladin próbował	rozmawiać	z	nim	o	Hoidzie,	ale	Sigzil	–	zawsze	powściągliwy	–	nie	chciał	o tym	mówić.

–	 Hej,	 Kaladinie!	 –	 zawołał	 Blizna.	 Był	 częścią	 grupy	 zaawansowanej,	 która ćwiczyła	w	parach	pod	ścisłym	nadzorem	Tefta.	–	Poćwicz	z	nami.	Pokaż	tym	głupcom	o kamiennych	mózgach,	jak	to	się	naprawdę	robi.

Inni	też	zaczęli	go	wołać.

Kaladin	pomachał	do	nich	i	pokręcił	głową.

Teft	podbiegł,	na	ramieniu	trzymał	ciężką	włócznię.

–	 Chłopcze	 –	 powiedział	 cicho	 –	 myślę,	 że	 byłoby	 dobrze	 dla	 ich	 morale,	 gdybyś sam	im	pokazał	parę	rzeczy.

–	Już	ich	uczyłem.

–	 Za	 pomocą	 włóczni	 z	 odciętym	 grotem.	 Bardzo	 powoli,	 z	 mnóstwem	 gadania.

Muszą	to	zobaczyć,	chłopcze.	Zobaczyć	ciebie.

–	Już	przez	to	przechodziliśmy,	Teft.

–	I	owszem.

Kaladin	 uśmiechnął	 się.	 Teft	 bardzo	 się	 starał	 nie	 wyglądać	 na	 rozzłoszczonego ani	agresywnego	–	wyglądał,	jakby	prowadził	z	Kaladinem	zwyczajną	rozmowę.

–	Byłeś	kiedyś	sierżantem,	prawda?

–	Nieważne.	Chodź,	pokaż	im	kilka	prostych	ćwiczeń.

–	Nie,	Teft	–	odpowiedział	Kaladin	poważniej.

Teft	popatrzył	na	niego.

–	Odmówisz	walki	na	polu	bitwy,	jak	ten	Rogożerca?

–	Nie	o	to	chodzi.





–	To	o	co	chodzi?

Kaladin	szukał	wyjaśnienia.

–	Będę	walczył,	gdy	nadejdzie	czas.	Ale	jeśli	pozwolę	sobie	teraz	do	tego	wrócić,

stanę	 się	 zbyt	 niecierpliwy.	 Będę	 upierał	 się	 przy	 ataku.	 Będę	 miał	 problemy	 z zaczekaniem,	aż	ludzie	będą	gotowi.	Uwierz	mi,	Teft.

Mężczyzna	wpatrywał	się	w	niego.

–	Boisz	się	tego,	chłopcze.

–	Co?	Nie.	Ja…

–	Widzę	to.	I	widziałem	wcześniej.	Kiedy	ostatnim	razem	walczyłeś	dla	kogoś,	nie

udało	ci	się,	co?	I	dlatego	teraz	wahasz	się	sięgnąć	po	broń.

Kaladin	milczał	przez	chwilę.

–	Tak	–	przyznał.

Ale	chodziło	o	coś	więcej.	Kiedy	znów	zacznie	walczyć,	będzie	musiał	stać	się	tym

człowiekiem	z	dawnych	czasów,	tym,	którego	zwali	Burzą	Błogosławionym.	Mężczyzną

pełnym	siły	i	pewności	siebie.	Nie	był	pewien,	czy	wciąż	nim	jest.	To	go	przerażało.

Kiedy	już	sięgnie	po	włócznię,	nie	będzie	odwrotu.

–	No	tak.	–	Teft	podrapał	się	po	brodzie.	–	Kiedy	nadejdzie	czas,	mam	nadzieję,	że

będziesz	gotów.	Bo	ci	tutaj	będą	cię	potrzebować.

Kaladin	 pokiwał	 głową	 i	 Teft	 pośpieszył	 do	 pozostałych,	 oferując	 im	 jakieś

wyjaśnienie	dla	uspokojenia.



Mapa	Bitwy	na	Wieży,	narysowana	i	opatrzona	podpisami	przez	Navani	Kholin,	około	r.

1173.



„Wychodzą	 z	 jamy,	 dwaj	 martwi	 ludzie,	 serce	 w	 ich	 dłoniach,	 i	 wiem,	 że	 widziałem prawdziwą	chwałę”.

Kakashah	roku	1173,	13	sekund	przed	śmiercią.	Rykszarz.

–	 Nie	 umiałam	 ocenić,	 czy	 jesteś	 zainteresowany,	 czy	 nie	 –	 powiedziała	 cicho Navani	 do	 Dalinara,	 gdy	 powoli	 spacerowali	 po	 terenach	 wokół	 pałacu	 Elhokara.	 – Przez	 połowę	 czasu	 wydawało	 mi	 się,	 że	 flirtujesz,	 sugerujesz	 zaloty,	 a	 później	 się wycofujesz.	Przez	drugą	połowę	byłam	pewna,	że	źle	cię	odczytuję.	Gavilar	był	zaś	tak otwarty.	Zawsze	wolał	sięgać	po	to,	czego	pragnął.

Dalinar	pokiwał	z	namysłem	głową.	Miał	na	sobie	swój	niebieski	mundur,	podczas

gdy	 Navani	 włożyła	 przygaszoną	 ciemnoczerwoną	 suknię	 z	 grubym	 rąbkiem.

Ogrodnicy	 Elhokara	 zaczęli	 uprawiać	 rośliny.	 Po	 ich	 prawej	 rosła	 żółta	 łupkokora, sięgająca	 im	 do	 pasa	 niczym	 balustrada.	 Przypominającą	 kamień	 roślinę	 obrastały niewielkie	 pęki	 hasperów,	 których	 perłowe	 skorupy	 otwierały	 i	 zamykały	 się,	 gdy oddychały.	Wyglądały	jak	malutkie	usta,	bezgłośnie	ze	sobą	rozmawiające.

Ścieżka	 Dalinara	 i	 Navani	 wspinała	 się	 leniwie	 po	 zawietrznej	 wzgórza.	 Dalinar szedł	 z	 rękami	 za	 plecami.	 Z	 tyłu	 podążała	 jego	 straż	 honorowa	 i	 asystentki	 Navani.

Kilkoro	z	nich	wydawało	się	zakłopotanych	tym,	jak	wiele	czasu	tych	dwoje	spędzało

ze	 sobą.	 Jak	 wielu	 domyślało	 się	 prawdy?	 Wszyscy?	 Część?	 Nikt?	 Czy	 to	 miało znaczenie?

–	 Nie	 chciałem	 cię	 wprawić	 w	 zmieszanie,	 wtedy	 przed	 laty	 –	 powiedział	 cicho, by	 nikt	 ich	 nie	 podsłuchał.	 –	 Zamierzałem	 rozpocząć	 zaloty,	 ale	 Gavilar	 wyraził

zainteresowanie	tobą.	W	końcu	poczułem,	że	muszę	ustąpić.

–	Tak	po	prostu?	–	spytała	Navani.	Wydawała	się	obrażona.

–	Nie	miał	pojęcia,	że	jestem	zainteresowany.	Myślał,	że	kiedy	cię	przedstawiłem,

zasugerowałem,	że	powinien	się	do	ciebie	zalecać.	Tak	to	często	między	nami	działało: ja	 odkrywałem	 ludzi,	 których	 Gavilar	 powinien	 poznać,	 a	 następnie	 ich	 do	 niego przyprowadzałem.	Zbyt	późno	się	zorientowałem,	co	właściwie	zrobiłem,	kiedy	cię	mu oddałem.

–	„Oddałeś”	mnie?	Czyżbym	miała	na	czole	piętno	niewolnika,	którego	nie	jestem świadoma?

–	Nie	miałem	na	myśli…

–	Cicho	–	powiedziała	Navani	głosem	nagle	pełnym	sympatii.

Dalinar	 stłumił	 westchnienie.	 Choć	 Navani	 dojrzała	 od	 czasów	 ich	 młodości,	 jej nastrój	 zawsze	 zmieniał	 się	 równie	 szybko,	 jak	 pory	 roku.	 To	 była	 wręcz	 część	 jej uroku.

–	Często	mu	ustępowałeś?	–	spytała	Navani.

–	Zawsze.

–	Czy	to	nie	robiło	się	męczące?

–	 Nie	 myślałem	 o	 tym	 zbyt	 często	 –	 odparł	 Dalinar.	 –	 Kiedy	 już	 zacząłem…

owszem,	byłem	sfrustrowany.	Ale	to	Gavilar.	Sama	wiesz,	jaki	był.	Ta	siła	woli,	ta	aura naturalnego	 prawa.	 Zawsze	 sprawiał	 wrażenie	 zaskoczonego,	 kiedy	 ktoś	 mu	 się sprzeciwiał	 albo	 sam	 świat	 nie	 zachował	 się	 tak,	 jak	 on	 sobie	 życzył.	 Nie	 zmuszał

mnie	do	ustępowania…	takie	było	życie.

Navani	pokiwała	ze	zrozumieniem	głową.

–	 Tak	 czy	 inaczej	 –	 mówił	 dalej	 Dalinar	 –	 przepraszam,	 że	 ci	 mąciłem	 w	 głowie.

Ja…	cóż,	miałem	problemy	z	tym,	żeby	zapomnieć.	Obawiam	się,	że	od	czasu	do	czasu

zdradzałem	zbyt	wiele	ze	swoich	prawdziwych	uczuć.

–	 Cóż,	 chyba	 mogę	 ci	 to	 wybaczyć.	 Choć	 przez	 następne	 dwa	 dziesięciolecia

próbowałeś	mnie	przekonać,	że	mnie	nienawidzisz.

–	Nic	takiego	nie	robiłem!

–	 Ach	 tak?	 A	 jak	 jeszcze	 miałam	 interpretować	 twój	 chłód?	 To,	 jak	 często

wychodziłeś	z	pomieszczenia,	kiedy	ja	przychodziłam?

–	Powstrzymywałem	się	–	odparł	Dalinar.	–	Podjąłem	decyzję.

–	 To	 bardzo	 przypominało	 nienawiść	 –	 stwierdziła	 Navani.	 –	 Choć	 rzeczywiście kilka	 razy	 zastanawiałam	 się,	 co	 ukrywasz	 za	 tymi	 kamiennymi	 oczyma.	 Rzecz	 jasna, później	pojawiła	się	 Szszszsz.

Jak	 zawsze,	 gdy	 ktoś	 wypowiadał	 imię	 jego	 żony,	 brzmiało	 dla	 niego	 jak	 szelest powietrza	i	natychmiast	uciekało	mu	z	głowy.	Nie	mógł	go	usłyszeć	ani	zapamiętać.

–	 Ona	 zmieniła	 wszystko	 –	 powiedziała	 Navani.	 –	 Wydawało	 się,	 że	 szczerze	 ją kochasz.

–	Bo	tak	było	–	odparł	Dalinar.	Z	pewnością	ją	kochał.	Prawda?	Nic	nie	pamiętał.	–

Jaka	była?	–	Pośpiesznie	dodał:	–	To	znaczy,	twoim	zdaniem.	Jak	ją	odbierałaś?

–	 Wszyscy	 kochali	 Szszszsz.	 Bardzo	 starałam	 się	 ją	 znienawidzić,	 ale	 ostatecznie mogłam	być	jedynie	nieco	zazdrosna.

–	Ty?	Zazdrosna	o	nią?	A	niby	czemu?

–	 Ponieważ	 –	 odpowiedziała	 Navani	 –	 ona	 tak	 dobrze	 do	 ciebie	 pasowała,	 nigdy nie	 robiła	 niestosownych	 uwag,	 nigdy	 nie	 tyranizowała	 tych,	 którzy	 ją	 otaczali, zawsze	 była	 spokojna.	 –	 Navani	 uśmiechnęła	 się.	 –	 Spoglądając	 wstecz,	 naprawdę powinnam	ją	znienawidzić.	Ale	była	taka	miła.	Choć	nieszczególnie…	no…

–	Jaka?	–	spytał	Dalinar.

–	 Bystra.	 –	 Navani	 zarumieniła	 się,	 co	 nie	 zdarzało	 jej	 się	 często.	 –	 Przepraszam, Dalinarze,	ale	po	prostu	nie	była.	Nie	była	też	głupia,	ale…	cóż…	nie	każdy	może	być sprytny.	Może	to	była	część	jej	uroku.

Chyba	spodziewała	się,	że	Dalinar	się	obrazi.

–	Nic	się	nie	stało	–	powiedział.	–	Zaskoczyło	cię,	kiedy	ją	poślubiłem?

–	A	kogo	to	mogło	zaskoczyć?	Jak	już	mówiłam,	była	dla	ciebie	idealna.

–	Ponieważ	byliśmy	dopasowani	intelektualnie?	–	spytał	Dalinar	oschłym	tonem.

–	Zdecydowanie	nie.	Ale	pasowaliście	do	siebie	temperamentem.	Przez	jakiś	czas,

kiedy	 zrezygnowałam	 z	 wysiłków,	 by	 ją	 znienawidzić,	 myślałam,	 że	 nasza	 czwórka może	stać	się	sobie	bliska.	Ale	ty	zachowywałeś	się	tak	sztywno	wobec	mnie.

–	Nie	mogłem	sobie	pozwolić	na	dalsze…	potknięcia,	byś	sądziła,	że	nadal	jestem

zainteresowany.

Ostatni	 fragment	 wypowiedział,	 czując	 się	 niezręcznie.	 W	 końcu,	 czyż	 nie	 to właśnie	robił?	Potykał	się?

Navani	posłała	mu	spojrzenie.

–	I	znowu	zaczynasz.

–	Z	czym?

–	Z	poczuciem	winy.	Dalinarze,	jesteś	cudownym,	pełnym	honoru	mężczyzną…	ale

naprawdę	masz	skłonności,	by	sobie	dogadzać.

Wina?	Jako	dogadzanie	sobie?

–	Nigdy	o	tym	w	ten	sposób	nie	myślałem.

Uśmiechnęła	się	szeroko.

–	Co?	–	spytał.

–	Ty	naprawdę	jesteś	autentyczny,	czyż	nie,	Dalinarze?

–	 Staram	 się	 –	 odparł.	 Obejrzał	 się	 przez	 ramię.	 –	 Choć	 nasz	 związek	 z	 samej swojej	natury	podtrzymuje	pewne	kłamstwo.

–	Nikogo	nie	okłamaliśmy.	Niech	sobie	myślą,	co	tylko	zechcą.

–	Pewnie	masz	rację.

–	Zazwyczaj	ją	mam.	–	Milczała	przez	chwilę.	–	Czy	żałujesz	tego,	co	my…

–	Nie	–	powiedział	ostro	Dalinar.	Zaskoczyła	go	siła	własnego	sprzeciwu.	Navani

uśmiechnęła	 się.	 –	 Nie	 –	 powtórzył	 łagodniejszym	 tonem.	 –	 Nie	 żałuję	 tego,	 Navani.

Nie	wiem,	co	robić	dalej,	ale	nie	zrezygnuję.

Navani	zawahała	się	przed	kępą	malutkich	skałopąków	wielkości	pięści,	których

pędy	 przypominały	 długie	 zielone	 języki.	 Wyrastały	 razem	 na	 dużym	 owalnym

kamieniu	umieszczonym	obok	ścieżki,	przez	co	niemal	przypominały	bukiet.

–	Pewnie	prosiłabym	o	zbyt	wiele,	gdybym	się	spodziewała,	że	nie	będziesz	czuł

winy	–	stwierdziła	Navani.	–	Nie	możesz	się	choć	odrobinę	ugiąć?

–	 Nie	 jestem	 pewien,	 czy	 mogę.	 Szczególnie	 teraz.	 Wyjaśnienie	 przyczyn	 byłoby trudne.

–	Mógłbyś	spróbować?	Dla	mnie?

–	 Ja…	 Cóż,	 jestem	 człowiekiem	 skrajności,	 Navani.	 Odkryłem	 to,	 kiedy	 byłem

młody.	Raz	za	razem	dostawałem	lekcję,	że	jedynym	sposobem,	by	zapanować	nad	tymi

skrajnościami	jest	poświęcenie	życia	czemuś.	Najpierw	był	to	Gavilar.	Teraz	Kodeks	i

nauki	 Nohadona.	 To	 środek,	 który	 mnie	 krępuje.	 Jak	 palenisko,	 mające	 na	 celu ograniczenie	 ognia	 i	 zapanowanie	 nad	 nim.	 –	 Odetchnął	 głęboko.	 –	 Jestem	 słaby, Navani.	 Naprawdę.	 Gdybym	 dał	 sobie	 kilka	 stóp	 swobody,	 przebiłbym	 się	 przez wszystkie	 zakazy.	 Impet	 kierowania	 się	 Kodeksem	 przez	 te	 wszystkie	 lata	 po	 śmierci Gavilara	 dodaje	 mi	 sił.	 Gdybym	 pozwolił	 na	 kilka	 pęknięć	 w	 tym	 pancerzu,	 mógłbym znów	stać	się	człowiekiem,	którym	byłem	kiedyś.	I	którym	nie	chcę	już	nigdy	być.

Człowiekiem,	 który	 rozważał	 zabicie	 własnego	 brata	 dla	 tronu	 –	 i	 dla	 kobiety, która	 poślubiła	 tego	 brata.	 Ale	 nie	 mógł	 tego	 wyjaśnić,	 nie	 odważył	 się	 wyjawić Navani,	do	czego	niegdyś	niemal	doprowadziło	go	pożądanie.

Tamtego	dnia	Dalinar	przysiągł,	że	nigdy	nie	zasiądzie	na	tronie.	To	było	jedno	z

jego	 ograniczeń.	 Jak	 mógł	 wyjaśnić,	 że	 ona,	 nawet	 się	 nie	 starając,	 podważała wszystkie	 te	 ograniczenia?	 Jak	 trudno	 było	 pogodzić	 wieloletnią	 miłość	 do	 niej	 z poczuciem	winy,	że	w	końcu	bierze	dla	siebie	to,	co	tak	dawno	temu	oddał	bratu?

–	Nie	jesteś	słaby,	Dalinarze	–	powiedziała	Navani.

–	Jestem.	Jednak	słabość,	odpowiednio	związana,	może	udawać	siłę,	podobnie	jak

tchórzostwo	może	udawać	bohaterstwo,	jeśli	odetnie	mu	się	wszystkie	drogi	ucieczki.

–	 Ale	 w	 księdze	 Gavilara	 nie	 ma	 nic,	 co	 by	 zakazywało	 naszego	 związku.	 To jedynie	tradycja,	która…

–	To	się	wydaje	niewłaściwe	–	powiedział	Dalinar.	–	Ale	nie	martw	się,	proszę,	ja

się	dość	martwię	za	nas	oboje.	Znajdę	sposób,	żeby	nam	się	udało,	proszę	cię	jedynie	o wyrozumiałość.	 To	 wymaga	 czasu.	 Kiedy	 okazuję	 frustrację,	 nie	 chodzi	 o	 ciebie,	 ale	 o sytuację.

–	 To	 chyba	 mogę	 przyjąć.	 Zakładając,	 że	 ty	 wytrzymasz	 z	 plotkami.	 Już	 się zaczynają.

–	Nie	pierwsze	i	nie	ostatnie	–	odparł.	–	Zaczynam	mniej	się	martwić	pogłoskami,

a	bardziej	Elhokarem.	Jak	mu	to	wyjaśnimy?

–	 Wątpię,	 by	 zauważył.	 –	 Navani	 prychnęła	 cicho	 i	 ruszyła	 dalej.	 On	 poszedł	 za nią.	 –	 Jest	 tak	 skupiony	 na	 Parshendich	 i	 od	 czasu	 do	 czasu	 przekonaniu,	 że	 ktoś	 w obozie	próbuje	go	zabić.

–	 To	 może	 się	 z	 tym	 połączyć	 –	 zauważył	 Dalinar.	 –	 Mógłby	 wyczytać	 mnóstwo spisków	w	naszym	związku.

–	Cóż,	on…

Na	 dole	 zabrzmiały	 rogi.	 Dalinar	 i	 Navani	 zatrzymali	 się,	 by	 posłuchać	 i

zrozumieć	wezwanie.

–	 Ojcze	 Burz	 –	 powiedział	 Dalinar.	 –	 Przepastną	 bestię	 widziano	 na	 samej	 Wieży.

To	 jeden	 z	 płaskowyżów,	 które	 obserwował	 Sadeas.	 –	 Poczuł	 przypływ	 ekscytacji.	 –

Arcyksiążętom	 nigdy	 nie	 udało	 się	 zdobyć	 tam	 serca	 klejnotu.	 To	 będzie	 wielkie zwycięstwo,	jeśli	naszej	dwójce	się	uda.

Navani	wyglądała	na	zaniepokojoną.

–	 Masz	 co	 do	 niego	 rację,	 Dalinarze.	 Rzeczywiście,	 potrzebujemy	 go	 do	 naszej sprawy.	Ale	trzymaj	go	na	dystans.

–	Życz	mi	łaski	wiatru.

Wyciągnął	rękę	w	jej	stronę,	lecz	zatrzymał	się.	Co	miał	zamiar	zrobić?	Objąć	ją

tutaj,	 przy	 ludziach?	 Plotki	 rozeszłyby	 się	 jak	 płomienie	 na	 kałuży	 oliwy.	 Jeszcze	 nie był	 gotów,	 dlatego	 ukłonił	 się,	 po	 czym	 odszedł	 pośpiesznie,	 by	 odpowiedzieć	 na wezwanie	i	wziąć	Pancerz	Odprysku.

Dopiero	 w	 połowie	 drogi	 zatrzymał	 się,	 by	 rozważyć	 sposób,	 w	 jaki	 Navani

dobrała	słowa.	Powiedziała	„potrzebujemy	go”	do	„naszej	sprawy”.

Jaka	 była	 ich	 sprawa?	 Wątpił,	 by	 Navani	 to	 wiedziała.	 Ale	 już	 zaczęła	 myśleć	 o nich	jako	o	prowadzących	wspólne	wysiłki.

I	on	również,	jak	sobie	uświadomił.

*

Zagrały	rogi,	jakże	czysty	i	piękny	dźwięk	zapowiadający	nieuniknioną	bitwę.	Na

placu	 tartacznym	 zapanowała	 gorączka.	 Znów	 mieli	 atakować	 Wieżę	 –	 to	 właśnie miejsce,	 gdzie	 drużyna	 mostu	 czwartego	 zawiodła,	 gdzie	 Kaladin	 doprowadził	 do katastrofy.

Największy	z	płaskowyżów.	Najbardziej	upragniony.

Mostowi	biegali	w	poszukiwaniu	kamizelek.	Cieśle	i	ich	uczniowie	schodzili	im	z

drogi.	 Matal	 wykrzykiwał	 rozkazy	 –	 jedynie	 na	 wyprawie	 robił	 to	 osobiście,	 nie uciekał	 się	 do	 pomocy	 Hashal.	 Dowódcy	 mostowych,	 okazując	 minimum	 zdolności przywódczych,	wrzeszczeli,	by	mostowi	ustawili	się	w	szeregu.

Wiatr	 unosił	 w	 niebo	 kawałki	 drewna	 i	 wysuszoną	 trawę.	 Ludzie	 wrzeszczeli,

dzwoniły	dzwony.	I	w	ten	chaos	wkroczyła	drużyna	mostu	czwartego,	z	Kaladinem	na

czele.	 Mimo	 pośpiechu,	 żołnierze	 zatrzymywali	 się,	 mostowi	 się	 gapili,	 cieśle	 i uczniowie	znieruchomieli.

Trzydziestu	 pięciu	 mężczyzn	 wymaszerowało	 w	 rdzawym	 pancerzu,	 doskonale

obrobionym	 przez	 Leytena,	 by	 pasować	 do	 skórzanych	 kamizelek	 i	 czapek.	 Odcięli osłony	 ramion	 i	 nóg,	 by	 uzupełniały	 napierśniki.	 Hełmy	 powstały	 z	 różnych	 osłon głowy	 i	 zostały	 ozdobione	 –	 przy	 czym	 upierał	 się	 Leyten	 –	 ząbkowaniami	 i rozcięciami,	jak	malutkie	rogi	na	brzegu	skorupy	kraba.	Napierśniki	i	osłony	również były	 zdobione,	 wycięte	 w	 ząbki,	 przypominające	 piłę.	 Bezuchy	 Jaks	 kupił	 niebieską	 i białą	farbę	i	namalował	wzory	na	pomarańczowym	pancerzu.

Każdy	 członek	 mostu	 czwartego	 nosił	 dużą	 drewnianą	 tarczę,	 do	 której

przywiązano	 –	 tym	 razem	 na	 sztywno	 –	 czerwone	 kości	 Parshendich.	 Głównie	 żebra, którym	 nadali	 kształt	 spirali.	 Niektórzy	 z	 mężczyzn	 przywiązali	 pośrodku	 kości palców,	 tak	 że	 grzechotały,	 a	 inni	 przymocowali	 wystające	 ostre	 żebra	 do	 boków hełmów,	nadając	im	wygląd	kłów	lub	żuwaczek.

Gapie	 patrzyli	 na	 to	 ze	 zadziwieniem.	 Nie	 po	 raz	 pierwszy	 widzieli	 ten	 pancerz, ale	 to	 miała	 być	 pierwsza	 wyprawa,	 na	 której	 miał	 go	 każdy	 z	 mostowych	 z	 tej drużyny.	Widok	robił	wrażenie.

Dziesięć	 dni	 z	 sześcioma	 wyprawami	 pozwoliło	 Kaladinowi	 i	 jego	 drużynie	 na

udoskonalenie	 metody.	 Pięciu	 ludzi	 jako	 wabiki,	 a	 kolejnych	 pięciu	 z	 przodu, trzymających	 tarcze	 i	 jedną	 ręką	 podtrzymujących	 most.	 Ich	 liczbę	 zwiększali	 ranni uratowani	z	innych	drużyn,	obecnie	dość	zdrowi,	by	pomóc	dźwigać	most.

Jak	 na	 razie	 –	 mimo	 sześciu	 wypraw	 –	 nie	 odnieśli	 żadnych	 strat.	 Inni	 mostowi szeptali	między	sobą,	że	to	cud.	Kaladin	upewniał	się	jedynie,	że	zawsze	ma	przy	sobie sakiewkę	pełną	napełnionych	kul.	Większość	łuczników	Parshendich	i	tak	skupiała	się na	nim.	Jakimś	sposobem	wiedzieli,	że	jest	w	centrum	tego	wszystkiego.

Dotarli	do	mostu	i	ustawili	się	w	szyku,	tarcze	przywiązali	do	prętów	po	bokach

w	 oczekiwaniu	 na	 okazję	 do	 ich	 wykorzystania.	 Kiedy	 unieśli	 most,	 inne	 drużyny wzniosły	spontaniczne	okrzyki.

–	A	to	coś	nowego	–	powiedział	Teft,	stojący	na	lewo	od	Kaladina.

–	Pewnie	w	końcu	zorientowali	się,	kim	jesteśmy	–	odparł	Kaladin.

–	To	znaczy?

Kaladin	oparł	most	na	ramionach.

–	Jesteśmy	ich	czempionami.	Most	naprzód!

Jako	pierwsi	ruszyli	truchtem	w	stronę	placu	zbiórki,	a	towarzyszyły	im	okrzyki.

*

Mój	 ojciec	 nie	 oszalał,	 pomyślał	 Adolin,	 pełen	 energii	 i	 podniecenia,	 kiedy zbrojmistrze	mocowali	jego	Pancerz	Odprysku.

Adolin	przez	wiele	dni	zadręczał	się	słowami	Navani.	Tak	straszliwie	się	pomylił.

Dalinar	 Kholin	 nie	 słabł.	 Nie	 zdziecinniał.	 Nie	 był	 tchórzem.	 Dalinar	 miał	 rację,	 a Adolin	się	mylił.	Po	długich	rozważaniach	Adolin	podjął	decyzję.

Cieszył	się,	że	się	mylił.

Uśmiechnął	 się,	 poruszając	 palcami	 w	 rękawicy,	 gdy	 zbrojmistrze	 przeszli	 na

drugą	stronę.	Nie	wiedział,	co	znaczyły	wizje	ani	jakie	były	ich	implikacje.	Jego	ojciec był	swego	rodzaju	prorokiem	i	wolał	się	nad	tym	nie	zastanawiać.

Ale	 na	 razie	 wystarczała	 mu	 świadomość,	 że	 Dalinar	 nie	 oszalał.	 Nadszedł	 czas, by	mu	zaufać.	Ojciec	Burz	jeden	wiedział,	że	na	to	zasługiwał.

Zbrojmistrze	 skończyli	 z	 Pancerzem	 Adolina.	 Kiedy	 się	 odsunęli,	 wybiegł	 ze

zbrojowni	 na	 słońce,	 przyzwyczajając	 się	 do	 połączonej	 siły,	 prędkości	 i	 ciężaru Pancerza	 Odprysku.	 W	 jego	 stronę	 pośpieszył	 Niter	 z	 pięcioma	 innymi	 członkami Kobaltowej	 Gwardii,	 jeden	 z	 nich	 prowadził	 Pełnokrwistego.	 Adolin	 wziął	 wodze,	 ale początkowo	prowadził	ryshadyjskiego,	pragnąc	przyzwyczaić	się	do	Pancerza.

Wkrótce	 dotarli	 na	 plac	 zbiórki.	 Ojciec	 już	 włożył	 swój	 Pancerz	 i	 naradzał	 się	 z Telebem	 i	 Ilamarem.	 Górował	 nad	 nimi,	 kiedy	 pokazywał	 na	 wschód.	 Kompanie żołnierzy	już	wyruszały	w	stronę	Równin.

Podekscytowany	 Adolin	 podszedł	 do	 ojca.	 W	 pobliżu	 zauważył	 postać	 jadącą

wzdłuż	wschodniej	krawędzi	obozów.	Miała	na	sobie	błyszczący	czerwony	Pancerz.

–	Ojcze?	–	spytał	Adolin.	–	Co	on	tu	robi?	Nie	powinien	czekać,	aż	przyjedziemy	do

jego	obozu?

Dalinar	podniósł	wzrok.	Gestem	wezwał	koniuszego,	by	przyprowadził	Galanta,	i

obaj	mężczyźni	wsiedli	na	konie.	Ruszyli	na	spotkanie	Sadeasowi,	a	za	nimi	podążało

około	tuzina	gwardzistów.	Czy	Sadeas	chciał	odwołać	atak?	Czy	obawiał	się,	że	znów

poniesie	porażkę	na	Wieży?

Kiedy	podjechali	bliżej,	Dalinar	się	zatrzymał.

–	 Powinieneś	 ruszać,	 Sadeasie.	 Prędkość	 będzie	 ważna,	 jeśli	 mamy	 dotrzeć	 na płaskowyż,	nim	Parshendi	zabiorą	serce	klejnotu	i	odejdą.

Arcyksiążę	pokiwał	głową.

–	Częściowo	się	zgadzam.	Ale	musimy	wpierw	się	naradzić.	Dalinarze,	nacieramy

na	Wieżę!	–	Wydawał	się	przejęty.

–	I	co	z	tego?

–	Potępienie,	człowieku!	–	powiedział	Sadeas.	–	To	ty	mi	powiedziałeś,	że	musimy

znaleźć	 sposób,	 żeby	 uwięzić	 duże	 siły	 Parshendich	 na	 płaskowyżu.	 Wieża	 jest doskonała.	Zawsze	sprowadzają	tam	duże	siły,	a	dwie	strony	są	niedostępne.

Adolin	też	pokiwał	głową.

–	 Tak	 –	 powiedział.	 –	 Ojcze,	 on	 ma	 rację.	 Jeśli	 uda	 nam	 się	 ich	 uwięzić	 i	 mocno uderzyć…

Parshendi	 zazwyczaj	 uciekali,	 kiedy	 ponosili	 duże	 straty.	 Między	 innymi	 dlatego wojna	trwała	tak	długo.

–	 To	 mógłby	 być	 punkt	 zwrotny	 w	 wojnie	 –	 powiedział	 Sadeas.	 Jego	 oczy błyszczały.	 –	 Moje	 skryby	 oceniają,	 że	 zostało	 im	 nie	 więcej	 niż	 dwadzieścia	 lub trzydzieści	tysięcy	żołnierzy.	Tutaj	poślą	dziesięć	tysięcy,	zawsze	tak	robią.	Ale	gdyby udało	 nam	 się	 odciąć	 i	 zabić	 ich	 wszystkich,	 moglibyśmy	 im	 właściwie	 uniemożliwić prowadzenie	wojny	na	tych	Równinach.

–	 To	 się	 może	 udać,	 ojcze	 –	 powiedział	 z	 przejęciem	 Adolin.	 –	 Być	 może	 na	 to właśnie	 czekaliśmy…	 na	 to	 czekałeś.	 Sposób,	 żeby	 zmienić	 przebieg	 wojny,	 zadać Parshendim	na	tyle	mocny	cios,	by	nie	mogli	dłużej	walczyć!

–	 Potrzebujemy	 wojska,	 Dalinarze	 –	 stwierdził	 Sadeas.	 –	 Mnóstwo.	 Ilu	 ludzi

możesz	maksymalnie	wystawić?

–	W	tak	krótkim	czasie?	Może	osiem	tysięcy.

–	 To	 musi	 wystarczyć	 –	 powiedział	 Sadeas.	 –	 Udało	 mi	 się	 zmobilizować	 około siedmiu	tysięcy.	Weźmiemy	ich	wszystkich.	Zaprowadź	swoje	osiem	tysięcy	do	mojego obozu,	 weźmiemy	 wszystkie	 drużyny	 mostowe	 i	 wymaszerujemy	 razem.	 Parshendi dotrą	 tam	 pierwsi,	 co	 nieuniknione	 na	 płaskowyżu	 tak	 bliskim	 ich	 strony,	 ale	 jeśli będziemy	dość	szybcy,	uwięzimy	ich	na	płaskowyżu.	A	później	pokażemy,	do	czego	jest zdolna	prawdziwa	alethyjska	armia!

–	 Nie	 będę	 ryzykował	 życia	 na	 twoich	 mostach,	 Sadeasie	 –	 stwierdził	 Dalinar.	 –

Nie	wiem,	czy	mogę	się	zgodzić	na	całkowicie	wspólny	atak.

–	 Ha	 –	 powiedział	 Sadeas.	 –	 Mam	 nowy	 sposób	 wykorzystywania	 mostowych,

który	nie	zużywa	ich	aż	tak	szybko.	Liczba	ofiar	pośród	nich	spadła	niemal	do	zera.

–	 Naprawdę?	 –	 spytał	 Dalinar.	 –	 Czy	 to	 dzięki	 tym	 mostowym	 w	 pancerzu?	 Co skłoniło	cię	do	zmiany?

Sadeas	wzruszył	ramionami.

–	 Może	 zaczynasz	 mnie	 przekonywać.	 Tak	 czy	 inaczej,	 musimy	 ruszać.	 Razem.

Będą	mieli	tak	liczne	siły,	że	nie	mogę	ryzykować	natarcia	na	nich	i	czekania,	aż	mnie dogonisz.	Chcę,	żebyśmy	poszli	razem	i	zaatakowali	tak	blisko	siebie,	jak	się	da.	Jeśli wciąż	martwisz	się	mostowymi,	mogę	zaatakować	jako	pierwszy	i	zdobyć	przyczółek,	a później	pozwolę	ci	przejść	bez	ryzykowania	ich	życia.

Dalinar	wydawał	się	zamyślony.

Dalej,	 ojcze,	 pomyślał	 Adolin.	 Czekałeś	 na	 okazję,	 by	 zadać	 Parshendim	 mocny cios.	To	jest	to!

–	 Dobrze	 –	 powiedział	 Dalinar.	 –	 Adolinie,	 poślij	 gońców,	 by	 zebrali	 dywizje	 od czwartej	do	ósmej.	Przygotuj	ludzi	do	wymarszu.	Zakończmy	tę	wojnę.



„Widzę	ich.	Są	skałami.	Są	mściwymi	duchami.	Czerwone	oczy”.

Kakakes	 roku	 1173,	 8	 sekund	 przed	 śmiercią.	 Ciemnooka	 dziewczyna	 w	 wieku

piętnastu	lat.	Badana	była	podobno	od	dziecka	niezrównoważona	umysłowo.

Kilka	godzin	później	Dalinar	stał	z	Sadeasem	na	skale	i	spoglądał	w	stronę	Wieży.

To	był	długi,	wyczerpujący	marsz.	Płaskowyż	leżał	w	dużej	odległości,	dalej	na	wschód już	nie	atakowali.	Dalszych	płaskowyżów	nie	dawało	się	zdobyć.	Parshendi	przybywali tak	szybko,	że	często	wydobywali	serce	klejnotu	przed	dotarciem	Alethich.

Dalinar	przyglądał	się.

–	Widzę	ją	–	powiedział.	–	Jeszcze	nie	wydobyli	serca	klejnotu!

Krąg	 Parshendich	 uderzał	 w	 poczwarkę.	 Jednak	 jej	 skorupa	 była	 jak	 kamień	 i wciąż	się	trzymała.

–	 Powinieneś	 się	 cieszyć,	 że	 korzystasz	 z	 moich	 mostów,	 przyjacielu.	 –	 Sadeas osłonił	twarz	rękawicą.	–	Te	rozpadliny	mogą	być	za	szerokie,	by	przeskoczył	je	nawet Odpryskowy.

Dalinar	przytaknął.	Wieża	była	ogromna,	nawet	olbrzymi	rozmiar	na	mapach	nie

oddawał	 jej	 sprawiedliwości.	 W	 przeciwieństwie	 do	 pozostałych	 płaskowyżów	 nie była	 równa	 –	 miała	 kształt	 wielkiego	 klina,	 który	 opadał	 na	 zachód,	 z	 masywnym urwiskiem	od	nawietrznej.	Była	zbyt	stroma	–	a	rozpadliny	zbyt	szerokie	–	by	zbliżyć się	do	niej	od	wschodu	lub	południa.	Jedynie	trzy	sąsiednie	płaskowyże	pozwalały	na przeprowadzenie	ataku,	wszystkie	wzdłuż	zachodniej	lub	północno-zachodniej	strony.

Rozpadliny	między	tymi	płaskowyżami	były	niezwykle	duże,	niemal	zbyt	szerokie

dla	mostów.	Na	sąsiednich	płaskowyżach	zebrały	się	tysiące	żołnierzy	w	niebieskich	i

czerwonych	mundurach,	każdy	z	kolorów	na	osobnym	płaskowyżu.	Razem	tworzyli	siłę

większą,	niż	kiedykolwiek	zwróciła	się	przeciwko	Parshendim.

Parshendich	 było	 tylu,	 ilu	 się	 spodziewali.	 Zebrało	 się	 ich	 co	 najmniej	 dziesięć tysięcy.	 To	 będzie	 pełnowymiarowa	 bitwa,	 na	 jaką	 liczył	 Dalinar,	 która	 pozwoli	 im wystawić	dużą	liczbę	Alethich	przeciwko	wielkim	siłom	Parshendich.

To	 mogło	 być	 to.	 Punkt	 zwrotny	 tej	 wojny.	 Zwyciężyć	 tego	 dnia,	 a	 wszystko	 się

zmieni.

Dalinar	również	osłonił	oczy,	hełm	trzymał	pod	pachą.	Zauważył	z	zadowoleniem,

że	zwiadowcy	Sadeasa	przechodzili	na	sąsiednie	płaskowyże,	gdzie	mogli	wypatrywać

wsparcia	 Parshendich.	 Sam	 fakt,	 że	 Parshendi	 zgromadzili	 tak	 wielkie	 siły	 na początku,	 nie	 znaczył	 jeszcze,	 że	 inne	 grupy	 nie	 czekały	 w	 gotowości,	 by	 ich oskrzydlić.	Dalinar	i	Sadeas	nie	dadzą	się	znów	zaskoczyć.

–	 Chodź	 ze	 mną	 –	 powiedział	 Sadeas.	 –	 Zaatakujmy	 ich	 razem!	 Jedna	 wielka	 fala natarcia	przez	czterdzieści	mostów!

Dalinar	spojrzał	na	drużyny	mostowe	–	wielu	z	ich	członków	leżało	wyczerpanych

na	płaskowyżu.	Oczekiwali	–	pewnie	z	przerażeniem	–	na	następne	zadanie.	Nieliczni

nosili	 pancerze,	 o	 których	 mówił	 Sadeas.	 Setki	 zginęłyby	 w	 natarciu,	 gdyby

zaatakowali	 razem.	 Ale	 czy	 to	 tak	 bardzo	 różniło	 się	 od	 tego,	 co	 robił	 Dalinar,	 kiedy oczekiwał	od	swoich	ludzi,	że	rzucą	się	do	bitwy,	by	zdobyć	płaskowyż?	Czyż	wszyscy nie	byli	częścią	tej	samej	armii?

Pęknięcia.	 Nie	 mógł	 pozwolić,	 by	 się	 poszerzyły.	 Jeśli	 miał	 być	 z	 Navani,	 to musiał	udowodnić	samemu	sobie,	że	zachowa	stanowczość	w	innych	kwestiach.

–	 Nie	 –	 powiedział.	 –	 Zaatakuję,	 ale	 dopiero	 kiedy	 zdobędziesz	 przyczółek	 dla moich	 mostowych.	 Nawet	 na	 to	 nie	 powinienem	 pozwolić.	 Nigdy	 nie	 zmuszaj	 swoich ludzi	do	zrobienia	tego,	czego	sam	byś	nie	zrobił.

–	Ale	przecież	nacierasz	na	Parshendich!

–	 Nigdy	 jednak,	 dźwigając	 jeden	 z	 tych	 mostów	 –	 sprzeciwił	 się	 Dalinar.	 –

Przepraszam,	przyjacielu.	Nie	oceniam	cię.	Tak	muszę	postępować.

Sadeas	potrząsnął	głową	i	nałożył	hełm.

–	 Cóż,	 to	 musi	 wystarczyć.	 Czy	 wciąż	 planujemy	 dziś	 kolację,	 żeby	 omówić

strategię?

–	 Tak	 zakładam.	 O	 ile	 Elhokar	 nie	 obrazi	 się	 na	 nas,	 że	 nie	 przyjdziemy	 na	 jego ucztę.

Sadeas	prychnął.

–	 Musi	 się	 do	 tego	 przyzwyczaić.	 Sześć	 lat	 ucztowania	 noc	 w	 noc	 robi	 się męczące.	 Poza	 tym	 wątpię,	 by	 czuł	 cokolwiek	 poza	 euforią,	 kiedy	 dziś	 zwyciężymy	 i pozbawimy	Parshendich	jednej	trzeciej	żołnierzy.	Do	zobaczenia	na	polu	bitwy.

Dalinar	 skinął	 głową,	 a	 wtedy	 Sadeas	 zeskoczył	 ze	 skały,	 opadł	 na	 ziemię	 i dołączył	 do	 oficerów.	 Kholin	 pozostał	 jeszcze	 chwilę,	 spoglądając	 na	 Wieżę.	 Była	 nie tylko	 większa	 od	 pozostałych	 płaskowyżów,	 ale	 też	 nierówna,	 pokryta	 masywnymi formacjami	 skalnymi	 z	 zastygłego	 kremu.	 Wzory	 były	 falujące	 i	 gładkie,	 choć	 bardzo nierówne	–	jak	pole	pełne	niskich	murków	zasypane	śniegiem.

Południowo-wschodnia	 krawędź	 płaskowyżu	 wznosiła	 się	 niczym	 szczyt	 nad

Równinami.	 Dwa	 płaskowyże,	 które	 mieli	 wykorzystać,	 leżały	 pośrodku	 strony

zachodniej	 –	 Sadeas	 miał	 wziąć	 ten	 północny,	 a	 Dalinar	 zaatakować	 z	 sąsiedniego, kiedy	już	Sadeas	oczyści	dla	niego	przyczółek.

Musimy	 zepchnąć	 Parshendich	 na	 południowy	 wschód,	 pomyślał	 Dalinar,	 drapiąc

się	po	brodzie,	tam	ich	osaczyć.	Wszystko	od	tego	zależało.	Poczwarka	znajdowała	się

wysoko,	 blisko	 szczytu,	 więc	 Parshendi	 już	 znajdowali	 się	 w	 dobrym	 miejscu,	 co ułatwiłoby	 Dalinarowi	 i	 Sadeasowi	 zepchnięcie	 ich	 w	 stronę	 urwiska.	 Parshendi pewnie	im	na	to	pozwolą,	to	bowiem	zapewni	im	przewagę	wysokości.

Gdyby	 przybyła	 druga	 armia	 Parshendich,	 byłaby	 odseparowana	 od	 pierwszej.

Alethi	mogliby	skupić	się	na	Parshendich	uwięzionych	na	szczycie	Wieży,	jednocześnie

przyjmując	szyk	defensywny	przeciwko	przybyszom.	To	się	uda.

Poczuł	 ekscytację.	 Zeskoczył	 na	 niższą	 skałę,	 po	 czym	 zszedł	 na	 ziemię	 po	 kilku pęknięciach	 przypominających	 stopnie,	 gdzie	 czekali	 jego	 oficerowie.	 Następnie obszedł	 skałę	 i	 sprawdził,	 jak	 sobie	 radzi	 Adolin.	 Młodzieniec	 stał	 w	 Pancerzu Odprysku,	 kierując	 kompaniami	 przechodzącymi	 po	 mostach	 Sadeasa	 na	 południowy płaskowyż,	z	którego	mieli	rozpocząć	natarcie.	Ludzie	Sadeasa	już	przygotowywali	się do	ataku.

Tamta	 grupa	 opancerzonych	 mostowych	 wyróżniała	 się,	 przygotowując	 się	 na

przedzie	 i	 pośrodku	 innych	 mostowych.	 Dlaczego	 mieli	 prawo	 nosić	 pancerze?

Dlaczego	 inni	 nie?	 Wyglądały	 jak	 skorupy	 Parshendich.	 Dalinar	 pokręcił	 głową.

Zaczęło	 się	 natarcie,	 drużyny	 mostowe	 biegły	 przed	 armią	 Sadeasa,	 zbliżając	 się	 do Wieży.

–	Gdzie	chciałbyś	poprowadzić	nasz	atak,	ojcze?	–	spytał	Adolin.	Przyzwał	Ostrze

i	oparł	je	płazem	o	naramiennik.

–	 Tam	 –	 powiedział	 Dalinar,	 wskazując	 miejsce	 na	 ich	 płaskowyżu.	 –	 Przygotuj ludzi.

Adolin	skinął	głową	i	zaczął	wykrzykiwać	rozkazy.

W	pewnej	odległości	mostowi	zaczęli	umierać.	Niech	Heroldowie	strzegą	waszej

ścieżki,	biedacy,	pomyślał	Dalinar.	I	mojej	też.

*

Kaladin	tańczył	z	wiatrem.

Strzały	spadały	wokół	niego,	przelatywały	blisko,	niemal	muskały	go	malowanym

pierzyskiem	 z	 kory.	 Musiał	 pozwolić,	 by	 znalazły	 się	 blisko,	 musiał	 sprawić,	 by Parshendi	poczuli,	że	prawie	go	mają.

Mimo	 czterech	 innych	 mostowych	 przyciągających	 ich	 uwagę,	 mimo	 innych

mężczyzn	 z	 mostu	 czwartego	 okrytych	 szkieletami	 zabitych	 Parshendich,	 większość łuczników	 skupiała	 się	 na	 Kaladinie.	 Był	 symbolem.	 Żywym	 sztandarem,	 który należało	zniszczyć.

Kaladin	 wirował	 między	 strzałami,	 odrzucał	 je	 tarczą.	 W	 jego	 wnętrzu	 szalała burza,	jakby	jego	krew	została	wyssana	i	zastąpiona	burzowymi	wichrami.	Czubki	jego palców	 mrowiły	 od	 energii.	 Z	 przodu	 Parshendi	 skandowali	 swoją	 wściekłą	 pieśń.

Pieśń	przeznaczoną	dla	tego,	który	bezcześcił	ich	zmarłych.

Kaladin	 trzymał	 się	 z	 przodu	 wabików,	 pozwalając,	 by	 strzały	 spadały	 blisko.

Rzucając	 im	 wyzwanie.	 Szydząc	 z	 nich.	 Żądając,	 by	 zabijali	 go,	 aż	 strzały	 przestaną spadać,	a	wiatr	ucichnie.

Zatrzymał	 się,	 wstrzymując	 oddech,	 by	 zachować	 wewnętrzną	 burzę.	 Parshendi

cofali	 się	 niechętnie	 przed	 siłami	 Sadeasa.	 Ogromnymi	 siłami,	 jeśli	 mierzyć	 miarą ataków	 na	 płaskowyże.	 Tysiące	 ludzi	 i	 trzydzieści	 dwa	 mosty.	 Mimo	 wysiłków Kaladina	pięć	mostów	zostało	przewróconych,	a	ich	załogi	wymordowano.

Żaden	 z	 żołnierzy	 biegnących	 ponad	 rozpadliną	 nie	 zwrócił	 się	 bezpośrednio

przeciwko	 łucznikom	 atakującym	 Kaladina,	 ale	 sama	 ich	 liczba	 sprawiła,	 że

przeciwnik	został	odepchnięty.	Kilku	posłało	Kaladinowi	pełne	nienawiści	spojrzenia	i zrobiło	 dziwny	 gest	 polegający	 na	 uniesieniu	 dłoni	 do	 prawego	 ucha	 i	 pokazaniu	 na niego	palcem,	zanim	w	końcu	się	wycofali.

Kaladin	 wypuścił	 powietrze,	 opuściło	 go	 Burzowe	 Światło.	 Musiał	 chodzić	 po

cienkiej	granicy,	wciągać	dość	Burzowego	Światła,	by	utrzymać	się	przy	życiu,	ale	nie na	tyle	dużo,	by	stało	się	to	widoczne	dla	żołnierzy.

Wieża	 wznosiła	 się	 nad	 nim,	 kamienna	 płyta	 opadająca	 w	 stronę	 zachodu.

Rozpadlina	 była	 tak	 szeroka,	 że	 martwił	 się,	 że	 jego	 ludzie	 zrzucą	 most	 w	 przepaść, próbując	go	umieścić	w	odpowiednim	miejscu.	Po	drugiej	stronie	Sadeas	ustawił	swoje siły	 w	 szyku	 półksiężyca,	 odpychając	 Parshendich	 i	 próbując	 zdobyć	 przyczółek	 dla Dalinara.

Może	taki	atak	miał	na	celu	zachowanie	nieskazitelnego	obrazu	Dalinara.	On	nie

zmuszał	mostowych,	by	zginęli.	A	przynajmniej	nie	bezpośrednio.	Nieważne,	że	stał	na

grzbietach	ludzi,	którzy	zostali	zabici,	by	Sadeas	mógł	się	dostać	na	drugą	stronę.	Ich trupy	były	jego	prawdziwym	mostem.

–	Kaladinie!	–	zawołał	ktoś	z	tyłu.

Kaladin	 obrócił	 się.	 Jeden	 z	 jego	 ludzi	 był	 ranny.	 Niech	 to	 burza!	 –	 pomyślał, biegnąc	do	mostu	czwartego.	W	jego	żyłach	wciąż	pulsowało	dość	Burzowego	Światła, by	 powstrzymać	 wyczerpanie.	 Stał	 się	 zbyt	 pewny	 siebie.	 Sześć	 wypraw	 bez	 jednej ofiary.	 Powinien	 wiedzieć,	 że	 to	 nie	 będzie	 trwało	 bez	 końca.	 Przepchnął	 się	 między zebranymi	 mostowymi	 i	 ujrzał	 Bliznę	 leżącego	 na	 ziemi	 i	 ściskającego	 stopę.	 Między jego	palcami	sączyła	się	krew.

–	 Strzałą	 w	 stopę	 –	 powiedział	 Blizna	 przez	 zaciśnięte	 zęby.	 –	 W	 burzową	 stopę!

Kto	dostaje	strzałą	w	stopę?

–	Kaladinie!	–	Głos	Moasha,	pełen	nacisku.

Mostowi	 rozdzielili	 się,	 a	 Moash	 przeniósł	 między	 nimi	 Tefta.	 Z	 ramienia

mężczyzny	wystawała	strzała,	wbiła	się	dokładnie	w	miejscu	między	napierśnikiem	a

naramiennikiem.

–	 Niech	 to	 burza!	 –	 zaklął	 Kaladin,	 pomagając	 Moashowi	 opuścić	 Tefta.	 Starszy mostowy	wydawał	się	oszołomiony.	Strzała	wbiła	się	głęboko	w	mięsień.	–	Niech	ktoś uciska	stopę	Blizny	i	opatrzy	ją,	aż	będę	miał	czas	się	nią	zająć.	Teft,	słyszysz	mnie?

–	Przepraszam,	chłopcze	–	wymamrotał	mężczyzna.	Miał	szkliste	oczy.	–	Ja…

–	 Nic	 ci	 nie	 jest	 –	 powiedział	 Kaladin,	 pośpiesznie	 odebrał	 bandaże	 od	 Lopena	 i ponuro	 skinął	 głową.	 Na	 ten	 gest	 Herdaz	 zabrał	 się	 za	 podgrzewanie	 noża	 do przyżegania.	–	Ktoś	jeszcze?

–	 Wszyscy	 inni	 w	 porządku	 –	 powiedział	 Drehy.	 –	 Teft	 próbował	 ukryć	 ranę.

Musiał	dostać,	kiedy	przepychaliśmy	most.

Kaladin	 przycisnął	 gazę	 do	 rany,	 po	 czym	 gestem	 wezwał	 Lopena	 z	 podgrzanym nożem.

–	 Chcę	 mieć	 zwiadowców	 na	 czujce.	 Niech	 się	 upewnią,	 że	 Parshendi	 nie	 zrobią takiego	 numeru	 jak	 przed	 kilkoma	 tygodniami!	 Jeśli	 przeskoczą	 przez	 ten	 płaskowyż, żeby	dopaść	most	czwarty,	to	już	po	nas.

–	 Dobrze	 jest	 –	 powiedział	 Skała,	 osłaniając	 oczy.	 –	 Sadeas	 ma	 w	 okolicy	 swoich ludzi.	Żaden	Parshendi	się	nie	przebije.

Dostał	nóż	i	uniósł	go	z	wahaniem.	Z	ostrza	unosił	się	dym.	Teft	stracił	zbyt	wiele

krwi,	nie	mógł	ryzykować	szycia.	Ale	z	nożem	ryzykował	poważne	blizny,	które	mogły

spowodować	 usztywnienie	 skóry,	 utrudniające	 starszemu	 mostowemu	 posługiwanie

się	włócznią.

Kaladin	niechętnie	przycisnął	nóż	do	rany,	ciało	zasyczało,	a	krew	zmieniła	się	w

czarne	 płatki.	 Z	 ziemi	 wyłoniły	 się	 bólospreny,	 jak	 pomarańczowe	 ścięgna.	 Na	 sali operacyjnej	można	było	szyć.	Ale	na	polu	bitwy	to	często	był	jedyny	sposób.

–	Przepraszam,	Teft.

Potrząsnął	głową	i	kontynuował	pracę.

*

Ludzie	zaczęli	krzyczeć.	Strzały	uderzały	w	drewno	i	ciało,	brzmiało	to	tak,	jakby

drwale	rąbali	drzewa.

Dalinar	 czekał	 przy	 swoich	 ludziach,	 patrząc,	 jak	 żołnierze	 Sadeasa	 walczą.

Lepiej,	żeby	dał	nam	przyczółek,	pomyślał.	Zaczynam	pragnąć	tego	płaskowyżu.

Na	 szczęście,	 Sadeas	 szybko	 zdobył	 przyczółek	 na	 Wieży	 i	 wysłał	 skrzydło,	 by oczyściło	teren	dla	Dalinara.	Jeszcze	nie	znaleźli	się	do	końca	na	miejscu,	kiedy	Kholin ruszył.

–	Jeden	z	mostów	za	mną!	–	ryknął,	wypadając	naprzód.

Podążyła	za	nim	jedna	z	ośmiu	drużyn	mostowych,	które	użyczył	mu	Sadeas.

Dalinar	 musiał	 się	 dostać	 na	 ten	 płaskowyż.	 Parshendi	 zauważyli	 co	 się	 dzieje	 i zaczęli	 naciskać	 na	 niewielką	 kompanię	 w	 zieleni	 i	 bieli,	 którą	 Sadeas	 posłał,	 by broniła	przyczółku.

–	Drużyna,	tutaj!	–	zawołał,	pokazując.

Mostowi	pośpieszyli	na	miejsce,	wyraźnie	czuli	ulgę,	że	nie	będą	musieli	stawiać

mostu	pod	deszczem	strzał.	Kiedy	umieścili	go	na	miejscu,	Dalinar	przebiegł	po	nim,	a za	nim	Kobaltowa	Gwardia.	Tuż	przed	nim	ludzie	Sadeasa	ustąpili.

Dalinar	ryknął	i	zacisnął	pancerną	rękawicę	na	rękojeści	Dawcy	Przysięgi,	który

wyłonił	 się	 z	 mgły.	 Wpadł	 w	 szeregi	 Parshendich	 i	 zamachnął	 się	 szeroko,	 zabijając czterech	 przeciwników.	 Parshendi	 zaczęli	 skandować	 w	 swoim	 dziwnym	 języku, śpiewając	pieśń	 wojenną.	Dalinar	 kopniakiem	odrzucił	 trupa	na	 bok	i	 zaczął	 nacierać na	poważnie,	gorączkowo	broniąc	przyczółka,	który	zdobyli	dla	niego	ludzie	Sadeasa.

Z	 Kobaltową	 Gwardią	 strzegącą	 tyłów,	 Dalinar	 rzucił	 się	 do	 walki,	 przebijając szeregi	wroga,	jak	to	mógł	jedynie	Odpryskowy.	Wyrywał	luki	w	pierwszych	szeregach Parshendich,	 jak	 ryba	 wyskakująca	 ze	 strumienia,	 rzucał	 się	 na	 wszystkie	 strony,	 nie pozwalał	 przeciwnikom	 na	 utrzymanie	 szyku.	 Za	 nim	 leżały	 trupy	 z	 wypalonymi oczyma,	w	pociętych	ubraniach.	Kolejne	oddziały	Alethich	wypełniały	luki.	W	pobliżu Adolin	 przebijał	 się	 przez	 grupę	 Parshendich,	 jego	 własna	 grupa	 Kobaltowej	 Gwardii zachowywała	 bezpieczną	 odległość.	 Przeprowadził	 całą	 armię	 –	 musiał	 szybko	 się wspinać,	 przyszpilić	 Parshendich,	 by	 nie	 mogli	 się	 wycofać.	 Sadeas	 miał	 strzec północnych	i	zachodnich	krańców	Wieży.

Rytm	 bitwy	 śpiewał	 do	 Dalinara.	 Skandowanie	 Parshendich,	 jego	 żołnierze

chrząkający	 i	 wrzeszczący,	 Odprysk	 w	 ręku	 i	 moc	 Pancerza.	 Poczuł,	 że	 wypełnia	 go Dreszcz.	 Ponieważ	 nie	 dostał	 mdłości,	 ostrożnie	 wypuścił	 Czarnego	 Ciernia	 i	 poczuł

radość	z	dominacji	na	polu	bitwy	oraz	rozczarowanie	brakiem	godnego	przeciwnika.

Gdzie	 byli	 Odpryskowi	 Parshendich?	 Widział	 jednego	 w	 tamtej	 bitwie	 przed

tygodniami.	 Dlaczego	 nie	 pojawił	 się	 ponownie?	 Czy	 skierowaliby	 tak	 wielu	 ludzi	 na Wieżę,	nie	posyłając	Odpryskowego?

Coś	ciężkiego	uderzyło	w	jego	zbroję	i	odbiło	się	od	niej,	a	z	miejsca	połączenia

na	ramieniu	uniosła	się	niewielka	chmurka	Burzowego	Światła.	Dalinar	zaklął	i	uniósł

dłoń	 dla	 ochrony	 twarzy,	 po	 czym	 rozejrzał	 się	 po	 okolicy.	 Tam,	 pomyślał,	 patrząc	 na pobliską	 formację	 skalną,	 gdzie	 grupa	 Parshendich	 poruszała	 ogromne	 proce.

Kamienie	wielkości	głowy	wbijały	się	po	równo	w	Parshendich	i	Alethich,	choć	Dalinar

był	wyraźnie	celem.

Warknął,	 kiedy	 trafił	 go	 kolejny	 i	 wbił	 się	 mu	 w	 ramię,	 szarpiąc	 Pancerzem.

Uderzenie	było	na	tyle	silne,	że	na	prawym	zarękawiu	pojawiły	się	drobne	pęknięcia.

Dalinar	 zawarczał	 i	 ruszył	 biegiem.	 Czując	 coraz	 mocniejszy	 Dreszcz,	 wbił	 się ramieniem	 w	 grupę	 Parshendich,	 rozpraszając	 ich,	 po	 czym	 zawirował	 z	 Ostrzem, przecinając	 tych	 zbyt	 powolnych.	 Uskoczył	 w	 bok,	 gdy	 deszcz	 kamieni	 spadł	 na miejsce,	gdzie	przed	chwilą	wstał,	po	czym	wskoczył	na	niski	głaz.	Zrobił	dwa	kroki	i skoczył	w	stronę	półki,	na	której	stali	procarze.

Chwycił	 krawędź	 jedną	 ręką,	 drugą	 trzymając	 Ostrze.	 Mężczyźni	 na	 szczycie

niewielkiej	grani	cofnęli	się,	ale	Dalinar	uniósł	się	na	tyle	wysoko,	by	się	zamachnąć.

Dawca	 Przysięgi	 przeciął	 ich	 nogi	 i	 czterej	 mężczyźni	 padli	 bezwładnie	 na	 ziemię.

Dalinar	rzucił	Ostrze,	które	zniknęło,	i	obiema	rękami	wciągnął	się	na	grań.

Wylądował	 w	 pozycji	 przykucniętej,	 jego	 Pancerz	 zabrzęczał.	 Niektórzy	 z

pozostałych	Parshednich	próbowali	strzelać	z	procy,	ale	Dalinar	chwycił	dwa	kamienie

wielkości	 głowy	 –	 bez	 trudu	 mieściły	 się	 w	 jego	 rękawicach	 –	 i	 rzucił	 je	 w	 stronę Parshendich.	 Kamienie	 uderzyły	 z	 taką	 siłą,	 że	 procarze	 zostali	 odrzuceni	 do	 tyłu	 ze zmiażdżonymi	piersiami.

Dalinar	 uśmiechnął	 się	 i	 zaczął	 rzucać	 dalej.	 Kiedy	 ostatni	 Parshendi	 spadł	 z półki,	 Dalinar	 obrócił	 się,	 przyzwał	 Dawcę	 Przysięgi	 i	 spojrzał	 ponad	 polem	 walki.

Ściana	 włóczni,	 niebieska	 i	 stalowa,	 walczyła	 z	 czerwono-czarnymi	 Parshendimi.

Ludzie	 Dalinara	 radzili	 sobie	 dobrze,	 spychając	 Parshendich	 na	 południowy	 wschód, gdzie	zostaną	osaczeni.	Przewodził	im	Adolin	w	błyszczącym	Pancerzu.

Oddychając	 głęboko,	 Dalinar	 uniósł	 Ostrze	 Odprysku	 wysoko	 nad	 głowę,	 by

odbijało	 słońce.	 Poniżej	 jego	 ludzie	 wiwatowali,	 ich	 okrzyki	 wznosiły	 się	 ponad skandowanie	Parshendich.	Otoczyły	go	chwałospreny.

Ojcze	 Burz,	 jakże	 dobrze	 było	 znów	 zwyciężać.	 Zeskoczył	 ze	 skały,	 ten	 jeden	 raz nie	 wybrał	 ostrożnej	 drogi	 na	 dół.	 Spadł	 pośród	 Parshendich,	 z	 jego	 pancerza	 uniosło się	błękitne	Burzowe	Świało.	Obrócił	się,	zabijając,	przypominając	sobie	lata	spędzone u	boku	Gavilara.	Zwyciężając,	podbijając.

On	 i	 Gavilar	 stworzyli	 coś	 przez	 te	 lata.	 Umocniony,	 zjednoczony	 naród	 z	 czegoś popękanego.	 Jak	 mistrzowie	 garncarscy	 odtwarzający	 delikatną	 ceramikę,	 która została	upuszczona.	Dalinar	przebił	się	z	rykiem	przez	szereg	Parshendich,	do	miejsca, gdzie	Kobaltowa	Gwardia	walczyła,	by	go	dogonić.

–	 Naciskamy	 ich!	 –	 ryknął.	 –	 Przekażcie	 rozkaz!	 Wszystkie	 kompanie	 na	 bok

Wieży!

Żołnierze	 unieśli	 włócznie,	 a	 gońcy	 ruszyli	 przekazać	 jego	 rozkazy.	 Dalinar

obrócił	się	i	natarł	na	Parshendich,	przebijając	się	naprzód	i	ciągnąć	za	sobą	armię.	Na północy	 oddziały	 Sadeasa	 spowolniły.	 Cóż,	 siły	 Dalinara	 wykonają	 za	 niego	 jego zadanie.	 Gdyby	 Dalinarowi	 udało	 się	 przebić	 w	 tym	 miejscu,	 mógłby	 podzielić Parshendich	 na	 pół,	 po	 czym	 zmiażdżyć	 północną	 grupę	 o	 Sadeasa,	 a	 południową	 o urwisko.

Jego	 armia	 ruszyła	 za	 nim,	 a	 jego	 wnętrze	 wypełniał	 Dreszcz.	 Moc.	 Siła	 większa od	Pancerza	Odprysku.	Witalność	potężniejsza	od	młodości.	Umiejętność	lepsza	niż	po latach	praktyki.	 Gorączka	mocy.	 Kolejni	Parshendi	 padali	pod	 jego	Ostrzem.	 Nie	 mógł

przeciąć	 ich	 ciał,	 a	 jednak	 przebijał	 się	 przez	 ich	 szeregi.	 Impet	 ich	 ataku	 często sprawiał,	 że	 się	 potykali.	 Parshendi	 zaczęli	 się	 łamać,	 uciekać	 lub	 wycofywać.

Uśmiechnął	się	za	niemal	przezroczystą	zasłoną.

To	było	życie.	To	było	panowanie.	Gavilar	był	przywódcą,	impetem	i	kwintesencją

ich	 podboju.	 Ale	 Dalinar	 był	 wojownikiem.	 Ich	 przeciwnicy	 poddali	 się	 władzy Gavilara,	 ale	 Czarny	 Cierń	 –	 to	 on	 ich	 rozproszył,	 to	 on	 pojedynkował	 się	 z	 ich przywódcami	i	zabił	ich	najlepszych	Odpryskowych.

Dalinar	 wrzasnął	 na	 Parshendich,	 a	 wtedy	 ich	 szereg	 ugiął	 się	 i	 rozpadł.	 Alethi natarli,	wiwatując.	Dalinar	dołączył	do	swoich	ludzi,	rzucając	się	naprzód,	by	dogonić uciekające	pary	wojenne	Parshendich,	które	umykały	na	północ	lub	południe,	próbując dołączyć	do	większych	broniących	się	tam	grup.

Dotarł	 do	 pary	 Parshendich.	 Jeden	 z	 nich	 odwrócił	 się,	 by	 powstrzymać	 go

młotem,	 ale	 Dalinar	 ciął	 go	 w	 przelocie,	 po	 czym	 chwycił	 drugiego	 i	 rzucił	 go	 na ziemię.	 Dalinar	 z	 uśmiechem	 uniósł	 ostrze	 wysoko	 nad	 głowę,	 górując	 nad przeciwnikiem.

Parshendi	 przetoczył	 się	 niezgrabnie,	 trzymając	 się	 za	 rękę,	 bez	 wątpienia

zmiażdżoną	 podczas	 upadku.	 Spojrzał	 przerażony	 na	 Dalinara,	 wokół	 niego	 pojawiły się	strachospreny.

Był	młodzikiem.

Dalinar	 zamarł	 z	 Ostrzem	 uniesionym	 nad	 głową	 i	 sztywnymi	 mięśniami.	 Te

oczy…	ta	twarz…	Parshendi	nie	byli	ludźmi,	ale	ich	twarze,	ich	miny	były	takie	same.

Pomijając	 marmurkową	 skórę	 i	 ten	 dziwny	 wyrastający	 z	 ciała	 pancerz,	 ten	 chłopiec mógłby	 być	 stajennym	 Dalinara.	 Co	 nad	 sobą	 widział?	 Pozbawionego	 twarzy	 potwora w	 niemożliwym	 do	 przebicia	 pancerzu?	 Jaka	 była	 historia	 tego	 młodzika?	 Był	 małym chłopcem,	kiedy	Gavilara	zamordowano.

Dalinar	 zatoczył	 się	 do	 tyłu,	 a	 jego	 Dreszcz	 zniknął.	 Jeden	 z	 Kobaltowych

Gwardzistów	 minął	 go	 i	 od	 niechcenia	 wbił	 miecz	 w	 szyję	 młodziutkiego

Parshendiego.	 Dalinar	 uniósł	 dłoń,	 ale	 wszystko	 skończyło	 się	 zbyt	 szybko.	 Żołnierz nie	zauważył	jego	gestu.

Dalinar	 opuścił	 rękę.	 Ludzie	 omijali	 go,	 przetaczając	 się	 ponad	 uciekającymi Parshendimi.	 Większość	 Parshendich	 wciąż	 walczyła,	 opierając	 się	 Sadeasowi	 po jednej	 stronie,	 a	 Dalinarowi	 po	 drugiej.	 Wschodnia	 krawędź	 płaskowyżu	 znajdowała się	 całkiem	 blisko,	 na	 prawo	 od	 Dalinara	 –	 wbił	 się	 w	 siły	 przeciwnika	 jak	 włócznia, przecinając	je	pośrodku,	rozdzielając	na	część	północną	i	południową.

Wokół	 niego	 leżeli	 zabici.	 Wielu	 padło	 twarzą	 do	 ziemi,	 trafieni	 w	 plecy

włóczniami	 lub	 strzałami	 przez	 ludzi	 Dalinara.	 Niektórzy	 wciąż	 żyli.	 Nucili	 lub szeptali	cicho	dziwną,	niepokojącą	pieśń.	Tę,	którą	śpiewali,	kiedy	czekali	na	śmierć.

Ich	szeptane	pieśni	wznosiły	się	jak	przekleństwa	duchów	podczas	Marszu	Duszy.

Dalinar	 zawsze	 uważał,	 że	 pieśń	 śmierci	 jest	 najpiękniejszą	 ze	 wszystkich,	 jakie słyszał	 u	 Parshendich.	 Przebijała	 się	 przez	 jęki,	 krzyki	 i	 łoskot	 pobliskiej	 bitwy.	 Jak zawsze,	 pieśni	 Parshendich	 były	 doskonale	 zharmonizowane.	 Zupełnie	 jakby	 wszyscy słyszeli	 tę	 samą	 melodię,	 gdzieś	 daleko,	 i	 śpiewali	 ją	 zakrwawionymi	 wargami,	 na ostatnim	chrapliwym	tchu.

Kodeks,	 pomyślał	 Dalinar,	 odwracając	 się	 w	 stronę	 swoich	 ludzi.	 Nigdy	 nie

oczekuj	od	ludzi	poświęcenia,	którego	sam	byś	nie	podjął.	Nigdy	nie	każ	im	walczyć	w

warunkach,	w	 których	sam	 odmówiłbyś	walki.	 Nigdy	nie	 proś	człowieka,	 by	 dopuścił

się	czynu,	którym	nie	splamiłbyś	swoich	rąk.

Zrobiło	mu	się	niedobrze.	To	nie	było	piękne.	To	nie	było	wspaniałe.	To	nie	była

siła,	moc	ani	życie.	To	było	odrażające,	odpychające	i	koszmarne.

Ale	 oni	 zabili	 Gavilara!	 –	 pomyślał,	 szukając	 sposobu,	 by	 przezwyciężyć	 atak mdłości.

„Zjednocz	ich…”.

Roshar	był	niegdyś	zjednoczony.	Czy	to	dotyczyło	również	Parshendich?

Nie	 wiesz,	 czy	 możesz	 ufać	 swoim	 wizjom,	 powiedział	 sobie.	 Straż	 honorowa

ustawiła	 się	 za	 nim.	 Mogą	 pochodzić	 od	 Strażniczki	 Nocy	 albo	 od	 Pustkowców.	 Albo jeszcze	czegoś	innego.

W	tej	chwili	te	zastrzeżenia	wydawały	mu	się	słabe.	Czego	oczekiwały	od	niego

wizje?	Sprowadzić	pokój	na	Alethkar,	zjednoczyć	lud,	kierować	się	sprawiedliwością	i

honorem.	Czy	nie	mógł	oceniać	wizji,	biorąc	pod	uwagę	te	skutki?

Uniósł	 Ostrze	 Odprysku	 na	 ramię	 i	 ruszył	 powoli	 między	 zabitymi	 w	 stronę

północy,	 gdzie	 Parshendi	 zostali	 uwięzieni	 między	 nim	 a	 Sadeasem.	 Mdłości	 się nasiliły.

Co	się	z	nim	działo?

–	Ojcze!	–	Adolin	brzmiał	gorączkowo.

Dalinar	 odwrócił	 się	 do	 syna,	 który	 biegł	 w	 jego	 stronę.	 Pancerz	 młodzieńca pokrywała	krew	Parshendich,	lecz	Ostrze	jak	zawsze	błyszczało.

–	Co	robimy?	–	spytał	Adolin,	dysząc.

–	Z	czym?	–	odpowiedział	pytaniem	Dalinar.

Adolin	 odwrócił	 się	 i	 wskazał	 na	 zachód	 –	 w	 stronę	 płaskowyżu	 na	 południe	 od tego,	z	którego	przed	ponad	godziną	wyruszyła	armia	Dalinara.	Tam	oto,	przeskakując nad	szeroką	rozpadliną,	gromadziła	się	ogromna	druga	armia	Parshendich.

Dalinar	uniósł	zasłonę,	świeże	powietrze	owiało	jego	spoconą	twarz.	Zrobił	krok

naprzód.	 Przewidział	 taką	 możliwość,	 ale	 ktoś	 powinien	 go	 ostrzec.	 Gdzie	 byli zwiadowcy?	Co	z…

Przeszył	go	dreszcz.

Drżąc,	 wspiął	 się	 na	 jedną	 z	 gładkich	 formacji	 skalnych,	 których	 na	 Wieży	 nie brakowało.

–	Ojcze?	–	Adolin	pobiegł	za	nim.

Dalinar	 wypuścił	 Ostrze	 z	 rąk	 i	 zaczął	 się	 wspinać.	 Znalazłszy	 się	 na	 szczycie, spojrzał	 na	 północ	 ponad	 oddziałami	 swoimi	 i	 Parshendich.	 Na	 północ,	 w	 stronę Sadeasa.	Adolin	wspiął	się	obok	niego	i	również	uniósł	zasłonę.

–	O,	nie…	–	wyszeptał.

Armia	 Sadeasa	 cofała	 się	 przez	 rozpadlinę	 w	 stronę	 północnego	 płaskowyżu.

Połowa	 już	 była	 po	 drugiej	 stronie.	 Osiem	 grup	 mostowych	 użyczonych	 Dalinarowi przez	Sadeasa,	zostało	wycofanych.

Sadeas	 porzucał	 Dalinara	 i	 jego	 oddziały,	 pozostawiając	 ich	 otoczonych	 z	 trzech stron	 przez	 Parshendich,	 samotnych	 na	 Strzaskanych	 Równinach.	 I	 zabierał	 ze	 sobą wszystkie	mosty.



„To	skandowanie,	ten	śpiew,	te	chrapliwe	głosy”.

Kaktach	 roku	 1173,	 16	 sekund	 przed	 śmiercią.	 Garncarz	 w	 średnim	 wieku.

Donosił	o	dziwnych	snach	podczas	arcyburz	w	ciągu	ostatnich	dwóch	lat.

Kaladin	 ze	 zmęczeniem	 odsłonił	 ranę	 Blizny,	 by	 sprawdzić	 szycie	 i	 zmienić

bandaż.	 Strzała	 uderzyła	 z	 prawej	 strony	 kostki,	 odbiła	 się	 od	 kości	 strzałkowej	 i zsunęła	po	mięśniach	z	boku	stopy.

–	 Szczęściarz	 z	 ciebie,	 Blizno	 –	 powiedział	 Kaladin,	 zakładając	 nowy	 bandaż.	 –

Jeszcze	 będziesz	 chodził,	 zakładając,	 że	 nie	 będziesz	 jej	 obciążał	 do	 czasu,	 kiedy	 się wyleczy.	Zostaniesz	zaniesiony	z	powrotem	do	obozu.

Za	 ich	 plecami	 trwała	 bitwa,	 pełna	 krzyku	 i	 zgiełku.	 Walka	 była	 teraz	 odległa, skupiona	 na	 wschodniej	 krawędzi	 płaskowyżu.	 Po	 prawej	 Kaladina	 Teft	 napił	 się, kiedy	 Lopen	 nalał	 mu	 wody	 do	 ust.	 Starszy	 mężczyzna	 skrzywił	 się	 i	 zdrową	 ręką odebrał	Herdazowi	bukłak.

–	 Nie	 jestem	 inwalidą	 –	 warknął.	 Zwalczył	 już	 początkowe	 zawroty	 głowy,	 choć wciąż	był	słaby.

Kaladin	 usiadł	 wycieńczony.	 Kiedy	 Burzowe	 Światło	 go	 opuszczało,	 był

wyczerpany.	 To	 powinno	 wkrótce	 mu	 przejść,	 od	 początkowego	 natarcia	 minęła	 już ponad	 godzina.	 Nosił	 w	 sakiewce	 kilka	 napełnionych	 kul.	 Musiał	 powstrzymywać pragnienie,	by	z	nich	zaczerpnąć.	Wstał,	chcąc	znaleźć	paru	ludzi,	by	przenieśli	Bliznę i	 Tefta	 na	 przeciwległy	 kraniec	 płaskowyżu,	 na	 wypadek	 gdyby	 bitwa	 poszła	 źle	 i musieli	 się	 wycofywać.	 To	 nie	 wydawało	 się	 prawdopodobne;	 kiedy	 ostatni	 raz sprawdzał,	 Alethim	 szło	 nieźle.	 Znów	 popatrzył	 na	 pole	 bitwy.	 To,	 co	 zobaczył, sprawiło,	że	znieruchomiał.

Sadeas	się	wycofywał.

Z	 początku	 wydawało	 się	 to	 tak	 niemożliwe,	 że	 Kaladin	 nie	 mógł	 tego	 przyjąć.

Czyżby	Sadeas	zataczał	krąg,	żeby	zaatakować	z	innej	strony?	Ale	nie,	tylna	straż	już przeszła	 przez	 mosty,	 a	 sztandar	 Sadeasa	 się	 do	 nich	 zbliżał.	 Czy	 arcyksiążę	 został

ranny?

–	 Drehy,	 Leyten,	 łapcie	 Bliznę.	 Skała	 i	 Peet,	 wy	 bierzecie	 Tefta.	 Pośpieszcie	 na zachodnią	stronę	płaskowyżu,	gotowi	do	ucieczki.	Reszta	na	pozycje	przy	moście.

Mężczyźni,	 którzy	 dopiero	 teraz	 zareagowali	 na	 to,	 co	 się	 działo,	 byli	 wyraźnie zaniepokojeni.

–	Moash,	ty	zostań	ze	mną	–	powiedział	Kaladin	i	ruszył	w	stronę	ich	mostu.

Moash	podbiegł	do	niego.

–	Co	się	dzieje?

–	 Sadeas	 się	 wycofuje	 –	 powiedział	 Kaladin,	 patrząc,	 jak	 szeregi	 żołnierzy

Sadeasa	 w	 zielonych	 mundurach	 odsuwają	 się	 od	 Parshendich	 jak	 topniejący	 wosk.	 –

Nie	 ma	 powodu.	 Bitwa	 dopiero	 się	 zaczęła	 i	 jego	 siły	 zwyciężały.	 Mogę	 się	 tylko domyślać,	że	Sadeas	został	ranny.

–	 Dlaczego	 mieliby	 wycofać	 z	 tego	 powodu	 całą	 armię?	 –	 spytał	 Moash.	 –	 Nie sądzisz,	że	jest…

–	 Jego	 sztandar	 wciąż	 się	 wznosi	 –	 odparł	 Kaladin.	 –	 Czyli	 pewnie	 nie	 zginął.

Chyba	że	zostawili	go,	by	powstrzymać	panikę.

Dotarli	do	boku	mostu.	Z	tyłu	reszta	drużyny	ustawiła	się	w	szyku.	Matal	był	po

drugiej	stronie	 rozpadliny	i	 rozmawiał	z	 dowódcą	tylnej	 straży.	Po	 szybkiej	 wymianie zdań	jasnooki	ruszył	biegiem	wzdłuż	drużyn	mostowych,	każąc	im	się	przygotować	do dźwigania.	 Spojrzał	 na	 drużynę	 Kaladina,	 ale	 kiedy	 zobaczył,	 że	 są	 już	 gotowi, pośpieszył	dalej.

Po	 prawej	 Kaladina,	 na	 sąsiednim	 płaskowyżu	 –	 tym,	 z	 którego	 przeprowadził

natarcie	Dalinar	–	osiem	użyczonych	drużyn	mostowych	wycofywało	się	z	pola	bitwy	i

przechodziło	 na	 płaskowyż	 Sadeasa.	 Wydawał	 im	 rozkazy	 jasnooki	 oficer,	 którego Kaladin	nie	rozpoznawał.	Za	nimi,	dalej	na	południowym	zachodzie,	pojawiła	się	nowa armia	Parshendich	i	wlewała	się	na	Wieżę.

Sadeas	 podjechał	 do	 rozpadliny.	 Farba	 na	 jego	 Pancerzu	 Odprysku	 błyszczała	 w słońcu,	 nie	 było	 nawet	 jednego	 zadrapania.	 Właściwie	 cała	 jego	 straż	 honorowa	 była nietknięta.	Choć	przeszli	na	Wieżę,	przerwali	atak	i	wrócili.	Dlaczego?

I	 wtedy	 Kaladin	 to	 zrozumiał.	 Siły	 Dalinara	 Kholina,	 walczące	 na	 górnej	 części klina,	 były	 teraz	 otoczone.	 Ta	 nowa	 armia	 Parshendich	 zalewała	 tereny,	 które wcześniej	utrzymywał	Sadeas,	rzekomo	chroniąc	tyły	Dalinara.

–	 Porzucają	 go!	 –	 powiedział	 Kaladin.	 –	 To	 była	 pułapka.	 Sadeas	 zostawia

arcyksięcia	Kholina	i	wszystkich	jego	żołnierzy	na	śmierć.

Kaladin	 ominął	 most	 i	 przepchnął	 się	 między	 żołnierzami,	 którzy	 z	 niego

schodzili.	Moash	zaklął	i	ruszył	za	nim.

Kaladin	 nie	 był	 pewien,	 czemu	 przepchnął	 się	 do	 następnego	 mostu	 –	 mostu

dziesiątego	 –	 po	 którym	 przechodził	 Sadeas.	 Może	 musiał	 się	 upewnić,	 że	 arcyksiążę nie	 jest	 ranny.	 Może	 wciąż	 był	 wstrząśnięty.	 To	 była	 zdrada	 na	 wielką	 skalę,	 tak straszliwa,	że	sposób,	w	jaki	Kaladina	zdradził	Amaram,	wydawał	się	w	porównaniu	z nią	błahy.

Sadeas	 przejechał	 przez	 most,	 kopyta	 konia	 stukały	 o	 drewno.	 Towarzyszyło	 mu dwóch	jasnookich	w	zwyczajnych	zbrojach,	cała	trójka	miała	hełmy	pod	pachami,	jakby to	była	parada.

Straż	honorowa	zatrzymała	Kaladina,	mieli	wrogie	miny.	Znalazł	się	dość	blisko,

żeby	 z	 całą	 pewnością	 stwierdzić,	 że	 Sadeas	 jest	 nietknięty.	 Był	 również	 dość	 blisko,

by	 spojrzeć	 w	 dumną	 twarz	 arcyksięcia,	 kiedy	 ten	 odwrócił	 konia	 i	 spojrzał	 z powrotem	na	Wieżę.	Druga	armia	Parshendich	zbliżała	się	do	Kholinów,	otaczając	ich.

Zresztą,	Kholin	i	tak	nie	miał	mostów.	Nie	mógł	się	wycofać.

–	 Mówiłem	 ci,	 stary	 przyjacielu	 –	 powiedział	 Sadeas	 głosem	 cichym	 lecz

wyraźnym,	 nakładającym	 się	 na	 odległe	 krzyki.	 –	 Mówiłem	 ci,	 że	 ten	 twój	 honor	 cię kiedyś	zabije.	–	Pokręcił	głową.

Po	czym	zawrócił	i	oddalił	się	od	pola	bitwy.

*

Dalinar	 ciął	 wojenną	 parę	 Parshendich.	 Zawsze	 pojawiała	 się	 kolejna,	 by	 ją

zastąpić.	 Zacisnął	 zęby,	 przyjął	 Postawę	 Wiatru	 i	 pozycję	 obronną,	 utrzymując	 swoje niewielkie	 wzniesienie	 na	 zboczu	 i	 zachowując	 się	 jak	 skała,	 o	 którą	 musiała	 się rozbić	nadchodząca	fala	Parshendich.

Sadeas	 dobrze	 zaplanował	 tę	 ucieczkę.	 Jego	 ludzie	 nie	 mieli	 problemów,	 dostali rozkaz,	 by	 walczyć	 tak,	 żeby	 móc	 z	 łatwością	 zaprzestać	 walki.	 I	 mieli	 wszystkie czterdzieści	 mostów,	 by	 się	 wycofać.	 Jak	 na	 bitwę,	 porzucenie	 Dalinara	 nie	 trwało długo.	 Choć	 Dalinar	 natychmiast	 rozkazał	 swoim	 ludziom	 rzucić	 się	 naprzód,	 by dogonić	Sadeasa,	póki	mosty	stały,	nie	byli	dość	szybcy.	Cała	armia	Sadeasa	wycofała się,	a	teraz	zabierali	mosty.

Adolin	 walczył	 w	 pobliżu.	 Byli	 dwoma	 zmęczonymi	 mężczyznami	 w	 Pancerzach

stawiającymi	 czoło	 całej	 armii.	 Ich	 zbroje	 zebrały	 przerażającą	 liczbę	 pęknięć.	 Żadne nie	 było	 krytyczne,	 ale	 cenne	 Burzowe	 Światło	 uciekało.	 Jego	 smużki	 unosiły	 się	 jak pieśń	umierających	Parshendich.

–	Ostrzegałem	cię,	byś	mu	nie	ufał!	–	wykrzyknął	Adolin.

Powalił	 parę	 Parshendich,	 po	 czym	 przyjął	 na	 siebie	 falę	 strzał	 od	 strony

pobliskich	 łuczników.	 Strzały	 uderzyły	 w	 pancerz	 Adolina,	 zadrapując	 farbę.	 Jedna trafiła	w	pęknięcie	i	poszerzyła	je.

–	 Mówiłem	 ci!	 –	 krzyczał	 dalej	 Adolin,	 opuszczając	 rękę	 sprzed	 twarzy	 i

przecinając	 kolejną	 parę	 Parshendich	 tuż	 przed	 tym,	 jak	 uderzyli	 go	 młotami.	 –

Mówiłem,	że	jest	węgorzem!

–	Wiem!	–	odkrzyknął	Dalinar.

–	Sami	się	w	to	wpakowaliśmy	–	krzyczał	dalej	Adolin,	jakby	nie	słyszał	Dalinara.

–	 Pozwoliliśmy	 mu	 zabrać	 nasze	 mosty.	 Pozwoliliśmy,	 żeby	 wpakował	 nas	 na

płaskowyż,	 zanim	 przybyła	 druga	 fala	 Parshendich.	 Pozwoliliśmy	 mu	 kontrolować zwiadowców.	 Nawet	 zasugerowaliśmy	 sposób	 ataku,	 który	 pozwoliłby	 nas	 otoczyć, gdybyśmy	nie	mieli	jego	wsparcia!

–	Wiem.	–	Dalinar	czuł	ściskanie	w	sercu.

Sadeas	 przeprowadził	 przemyślaną,	 starannie	 zaplanowaną	 i	 bardzo	 gruntowną

zdradę.	Nie	został	przytłoczony,	nie	wycofał	się	dla	bezpieczeństwa	–	choć	z	pewnością tak	 właśnie	 będzie	 utrzymywał,	 kiedy	 wróci	 do	 obozu.	 Katastrofa,	 powie.	 Parshendi wszędzie.	 Atakowanie	 razem	 zachwiało	 równowagę	 i	 –	 niestety	 –	 był	 zmuszony wycofać	się	i	pozostawić	przyjaciela.	A	może	niektórzy	z	ludzi	Sadeasa	zaczną	gadać, powiedzą	prawdę	i	inni	arcyksiążęta	dowiedzą	się,	co	się	stało?	Ale	nikt	otwarcie	nie rzuci	wyzwania	Sadeasowi.	Nie	po	tak	decydującym	i	potężnym	manewrze.

Ludzie	 w	 obozach	 się	 z	 tym	 pogodzą.	 Dalinar	 tak	 bardzo	 drażnił	 innych

arcyksiążąt,	 że	 nie	 będą	 robić	 kłopotów.	 Jedynym,	 który	 mógłby	 się	 odezwać,	 byłby

Elhokar,	 a	 Sadeas	 miał	 jego	 przychylność.	 Dalinarowi	 pękało	 serce.	 Czy	 to	 wszystko było	spektaklem?	Czy	naprawdę	w	aż	tak	wielkim	stopniu	pomylił	się	co	do	Sadeasa?

A	co	ze	śledztwem,	które	oczyściło	Dalinara?	Co	z	ich	planami	i	wspomnieniami?	Same

kłamstwa?

Uratowałem	ci	życie,	Sadeasie.	Dalinar	patrzył,	jak	sztandar	Sadeasa	wycofuje	się

przez	 drugi	 płaskowyż.	 Wśród	 odległej	 grupy	 jeździec	 w	 szkarłatnym	 Pancerzu

Odprysku	odwrócił	się	i	spojrzał.	Sadeas,	patrzący,	jak	Dalinar	walczy	o	życie.	Postać zatrzymała	się	na	chwilę,	po	czym	odwróciła	się	i	odjechała.

Parshendi	 otaczali	 wysuniętą	 pozycję,	 na	 której	 Dalinar	 i	 Adolin	 bronili	 się	 tuż przed	 resztą	 armii.	 Przytłaczali	 go.	 Zeskoczył	 i	 zabił	 kolejną	 parę	 wrogów,	 ale	 po drodze	 kolejny	 raz	 został	 trafiony	 w	 ramię.	 Parshendi	 go	 otoczyli	 i	 Dalinar	 zaczął	 się uginać.

–	Wycofaj	się!	–	ryknął	do	Adolina	i	zaczął	cofać	się	do	reszty	armii.

Młodzieniec	 zaklął,	 ale	 wypełnił	 polecenie.	 Razem	 cofnęli	 się	 do	 pierwszej	 linii obrony.	 Dalinar	 zdjął	 popękany	 hełm	 i	 zaczął	 dyszeć.	 Walczył	 bez	 przerwy	 na	 tyle długo,	 że	 stracił	 oddech,	 mimo	 Pancerza.	 Od	 jednego	 ze	 strażników	 przyjął	 bukłak, podobnie	 zrobił	 Adolin.	 Dalinar	 wylał	 wodę	 do	 ust	 i	 na	 twarz.	 Miała	 metaliczny posmak	wody	z	burzy.

Adolin	 opuścił	 bukłak,	 przepłukał	 usta.	 Spojrzał	 Dalinarowi	 w	 oczy,	 jego	 twarz była	 udręczona	 i	 ponura.	 Wiedział,	 podobnie	 jak	 Dalinar.	 Jak	 żołnierze.	 Nie	 przeżyją tej	 bitwy.	 Parshendi	 nie	 zostawiali	 żywych.	 Dalinar	 zebrał	 się	 w	 sobie,	 czekając	 na kolejne	 oskarżenia	 Adolina.	 Chłopak	 przez	 cały	 czas	 miał	 rację.	 A	 czymkolwiek	 były wizje,	 zwiodły	 Dalinara	 przynajmniej	 w	 jednej	 kwestii.	 Zaufanie	 Sadeasowi sprowadziło	na	nich	zagładę.

Mężczyźni	 umierali	 w	 pobliżu,	 wrzeszcząc	 i	 przeklinając.	 Dalinar	 pragnął

walczyć,	 ale	 musiał	 odpocząć.	 Strata	 Odpryskowego	 z	 powodu	 wyczerpania	 nie

pomogłaby	jego	ludziom.

–	I	co?	–	spytał	Adolina.	–	Powiedz	to.	Doprowadziłem	nas	do	zniszczenia.

–	Ja…

–	To	moja	wina	–	powiedział	Dalinara.	–	Nie	powinienem	ryzykować	naszego	rodu

dla	tych	głupich	marzeń.

–	 Nie	 –	 odparł	 Adolin.	 Wydawał	 się	 zdziwiony,	 że	 w	 ogóle	 to	 powiedział.	 –	 Nie, ojcze.	To	nie	twoja	wina.

Dalinar	gapił	się	na	syna.	Nie	to	spodziewał	się	usłyszeć.

–	 A	 co	 byś	 zrobił	 inaczej?	 –	 spytał	 Adolin.	 –	 Czy	 przestałbyś	 próbować	 uczynić Alethkar	 lepszym?	 Czy	 stałbyś	 się	 jak	 Sadeas	 i	 pozostali?	 Nie.	 Nie	 chciałbym,	 żebyś stał	się	taki	jak	on,	ojcze,	niezależnie	od	zysków.	Żałuję,	na	Heroldów,	że	pozwoliliśmy Sadeasowi	się	oszukać,	ale	nie	będę	cię	obwiniał	o	jego	podstęp.

Adolin	chwycił	okryte	Pancerzem	ramię	Dalinara.

–	 Postępujesz	 właściwie,	 kierując	 się	 Kodeksem.	 Miałeś	 rację,	 próbując

zjednoczyć	 Alethkar.	 A	 ja	 byłem	 głupcem,	 kłócąc	 się	 z	 tobą	 o	 każdy	 krok	 tej	 drogi.

Może,	 gdybym	 nie	 przeszkadzał	 ci	 tak	 bardzo	 przez	 cały	 czas,	 przewidzielibyśmy	 ten dzień.

Dalinar	 zamrugał,	 osłupiały.	 To	 Adolin	 wypowiadał	 te	 słowa?	 Co	 się	 w	 nim

zmieniło?	I	dlaczego	zrobił	to	teraz,	u	zarania	największej	porażki	ojca?

A	 jednak,	 gdy	 te	 słowa	 zawisły	 w	 powietrzu,	 Dalinar	 poczuł,	 że	 jego	 poczucie winy	 znika,	 rozproszone	 przez	 krzyki	 umierających.	 To	 rzeczywiście	 było	 egoistyczne uczucie.

Czy	 zmieniłby	 się?	 Tak,	 mógł	 być	 bardziej	 ostrożny.	 Mógł	 bardziej	 nieufnie

podchodzić	do	Sadeasa.	Ale	czy	zrezygnowałby	z	Kodeksu?	Czy	stałby	się	tym	samym

bezlitosnym	zabójcą,	co	w	młodości?

Nie.

Czy	 liczyło	 się,	 że	 wizje	 myliły	 się	 co	 do	 Sadeasa?	 Czy	 wstydził	 się	 człowieka, którego	z	niego	uczyniły,	wraz	z	czytaniami	z	księgi?	Ostatnia	część	wpadła	na	swoje miejsce,	 ostatni	 kamień	 węgielny,	 i	 odkrył,	 że	 już	 się	 nie	 martwi.	 Dezorientacja zniknęła.	W	końcu	wiedział,	co	robić.	Żadnych	wątpliwości.	Żadnej	niepewności.

Chwycił	Adolina	za	ramię.

–	Dziękuję.

Adolin	 krótko	 skinął	 głową.	 Wciąż	 był	 wściekły,	 Dalinar	 to	 widział,	 ale

postanowił	 iść	 za	 ojcem,	 co	 oznaczało	 również	 wspieranie	 go,	 nawet	 kiedy	 bitwa poszła	nie	tak.

Po	chwili	Dalinar	zwrócił	się	do	żołnierzy.

–	 Czas,	 byśmy	 walczyli	 –	 powiedział	 głośniej.	 –	 I	 robimy	 to	 nie	 dlatego,	 że szukamy	chwały,	lecz	dlatego,	że	inne	rozwiązania	są	gorsze.	Kierujemy	się	Kodeksem nie	 dlatego,	 że	 przynosi	 zysk,	 ale	 dlatego,	 że	 brzydzimy	 się	 ludźmi,	 którymi stalibyśmy	się	bez	niego.	Stoimy	tutaj,	samotnie	na	tym	polu	bitwy,	ponieważ	jesteśmy tym,	kim	jesteśmy.

Członkowie	 Kobaltowej	 Gwardii	 stojącej	 w	 kręgu	 wokół	 niego	 zaczęli	 się

odwracać,	 jeden	 po	 drugim.	 Za	 nimi	 żołnierze	 rezerwy	 –	 jasnoocy	 i	 ciemnoocy	 –

przybliżyli	się,	oczy	mieli	przestraszone,	ale	spojrzenia	zdecydowane.

–	 Śmierć	 jest	 końcem	 wszystkich	 ludzi!	 –	 wykrzyknął	 Dalinar.	 –	 Jaką	 miarą

zmierzyć	 człowieka,	 gdy	 już	 odszedł?	 Bogactwem,	 które	 zgromadził	 i	 zostawił,	 by spadkobiercy	się	o	nie	kłócili?	Chwałą,	którą	zdobył,	a	która	przejdzie	na	tych,	co	go zamordowali?	 Wysokimi	 stanowiskami,	 które	 otrzymał	 przypadkiem?	 Nie.	 My walczymy,	ponieważ	rozumiemy.	Koniec	jest	zawsze	ten	sam.	To	droga	odróżnia	ludzi.

Kiedy	 posmakujemy	 końca,	 zrobimy	 to	 z	 głowami	 uniesionymi	 wysoko	 i	 oczyma

zwróconymi	ku	słońcu.

Wyciągnął	rękę,	przyzywając	Dawcę	Przysięgi.

–	Nie	wstydzę	się	tego,	kim	się	stałem!	–	krzyknął	i	odkrył,	że	to	prawda.	Wolność

od	winy	wydawała	się	taka	dziwna.	–	Inni	ludzie	mogą	się	poniżać,	by	mnie	zniszczyć.

Niech	mają	swą	chwałę.	Ja	zachowam	moją!

Ostrze	się	utworzyło	i	opadło	w	jego	dłoń.

Mężczyźni	 nie	 wiwatowali,	 ale	 rzeczywiście	 bardziej	 się	 wyprostowali.	 Ich

przerażenie	 nieco	 ustąpiło.	 Adolin	 włożył	 hełm,	 Ostrze	 pojawiło	 się	 w	 jego	 dłoni, okryte	parą.	Pokiwał	głową.

Razem	ruszyli	do	bitwy.

I	tak	oto	umieram,	pomyślał	Dalinar,	wbijając	się	w	szeregi	Parshendich.	Znalazł

spokój.	Niespodziewane	uczucie	na	polu	bitwy,	ale	tym	bardziej	mile	widziane.

Odkrył	 jednak	 jeden	 żal	 –	 pozostawiał	 biednego	 Renarina	 jako	 arcyksięcia

Kholina,	 w	 sytuacji,	 która	 go	 przerastała,	 otoczonego	 przez	 wrogów	 utuczonych	 na

ciele	jego	ojca	i	brata.

Nie	dostarczę	mu	tego	Pancerza	Odprysku,	który	mu	obiecałem,	pomyślał	Dalinar.

Będzie	sobie	musiał	radzić	bez	niego.	Niech	cię	strzeże	honor	naszych	przodków,	synu.

Pozostań	silny	–	i	naucz	się	mądrości	szybciej	niż	twój	ojciec.

Żegnaj.



„Niech	 już	 nie	 cierpię!	 Niech	 już	 nie	 płaczę!	 Dai-gonarthis!	 Czarny	 Rybak	 trzyma mój	smutek	i	pochłania	go!”.

Tanatesach	 roku	 1173,	 28	 sekund	 przed	 śmiercią.	 Ciemnooka	 uliczna	 żonglerka.

Zauważalne	podobieństwo	do	próbki	1172-89.

Most	czwarty	wlókł	się	za	resztą	armii.	Z	dwoma	rannymi	i	czterema,	którzy	ich

nieśli,	 most	 ich	 obciążał.	 Na	 szczęście,	 Sadeas	 zabrał	 na	 tę	 wyprawę	 właściwie wszystkie	drużyny	mostowe,	w	tym	osiem,	których	użyczył	Dalinarowi.	A	to	znaczyło, że	armia	nie	musiała	czekać	na	drużynę	Kaladina,	by	przejść.

Kaladina	przepełniało	wyczerpanie,	a	most	na	jego	ramionach	ciążył	jak	kamień.

Nie	czuł	się	tak	zmęczony	od	pierwszych	dni	jako	mostowy.	Syl	unosiła	się	przed	nim,

przyglądając	 się	 z	 troską,	 jak	 maszeruje	 na	 przedzie	 swoich	 ludzi,	 zlany	 potem,	 z trudem	idąc	po	nierównym	płaskowyżu.

Przed	 nimi	 ostatnie	 oddziały	 armii	 Sadeasa	 tłoczyły	 się	 przed	 rozpadliną.

Płaskowyż,	 z	 którego	 nacierali	 na	 Wieżę,	 był	 niemal	 pusty.	 Czysta	 bezczelność posunięcia	Sadeasa	sprawiała,	że	Kaladinowi	robiło	się	niedobrze.	Myślał,	że	to,	co	mu zrobiono,	 było	 koszmarne.	 Ale	 oto	 Sadeas	 bezdusznie	 skazał	 na	 śmierć	 tysiące	 ludzi, jasnookich	 i	 ciemnookich.	 Rzekomych	 sojuszników.	 Ta	 zdrada	 ciążyła	 Kaladinowi	 na równi	z	mostem.	Przytłaczała	go,	sprawiała,	że	z	trudem	łapał	oddech.

Czy	 dla	 ludzi	 nie	 było	 nadziei?	 Zabijali	 tych,	 których	 powinni	 kochać.	 Jaki	 sens miała	 walka	 i	 zwycięstwo,	 jeśli	 między	 wrogiem	 a	 sojusznikiem	 nie	 było	 różnicy?

Czym	 było	 zwycięstwo?	 Czymś	 bez	 znaczenia.	 Co	 znaczyły	 śmierci	 przyjaciół	 i towarzyszy	 Kaladina?	 Nic.	 Cały	 świat	 był	 wrzodem,	 ohydnie	 zielonym	 i	 przeżartym rozkładem.

Odrętwiały	 Kaladin	 dotarł	 wraz	 z	 pozostałymi	 do	 rozpadliny,	 choć	 spóźnili	 się, żeby	 pomóc	 z	 przejściem.	 Ci,	 których	 posłał	 przodem,	 już	 czekali,	 Teft	 miał	 ponurą minę,	 a	 Blizna	 wspierał	 się	 na	 włóczni,	 żeby	 oszczędzać	 stopę.	 W	 pobliżu	 leżała niewielka	 grupa	 zabitych	 włóczników.	 Żołnierze	 Sadeasa	 w	 miarę	 możliwości zabierali	ze	sobą	rannych,	ale	niektórzy	zdążyli	umrzeć.	Część	z	nich	porzucili	w	tym miejscu,	najwyraźniej	Sadeas	śpieszył	się,	żeby	opuścić	tę	okolicę.

Martwych	 pozostawiono	 z	 wyposażeniem.	 Blizna	 pewnie	 stamtąd	 właśnie	 wziął

swoje	kule.	Jakaś	nieszczęsna	drużyna	mostowa	będzie	musiała	później	przeprawić	się

aż	 tutaj,	 żeby	 odzyskać	 wyposażenie	 tych	 zmarłych,	 jak	 również	 zabitych	 ludzi Dalinara.

Opuścili	most,	Kaladin	otarł	czoło.

–	 Nie	 ustawiajcie	 mostu	 nad	 rozpadliną	 –	 powiedział	 swoim	 ludziom.	 –

Zaczekamy,	aż	przejdą	żołnierze,	i	przeniesiemy	go	po	jednym	z	pozostałych	mostów.

Matal	 posłał	 Kaladinowi	 spojrzenie,	 ale	 nie	 rozkazał	 im	 ustawić	 mostu.

Zorientował	się,	że	nim	umieściliby	go	na	miejscu,	już	musieliby	go	podnosić.

–	Czyż	to	nie	robi	wrażenia?	–	spytał	Moash,	podchodząc	do	Kaladina	i	obracając

się	w	stronę,	z	której	przyszli.

Kaladin	odwrócił	się.	Wieża	wznosiła	się	za	nimi,	jej	zbocze	opadało	w	ich	stronę.

Armia	 Kholina	 była	 niebieskim	 kołem,	 uwięzionym	 pośrodku	 zbocza	 po	 tym,	 jak próbowali	się	przebić	i	dotrzeć	do	Sadeasa,	zanim	uciekł.	Parshendi	byli	ciemną	masą z	czerwonymi	plamami	marmurkowej	skóry.	Naciskali	na	krąg	Alethich,	ściskając	go.

–	 Jaka	 szkoda	 –	 powiedział	 Drehy,	 siedzący	 na	 krawędzi	 mostu.	 –	 Aż	 mi	 się niedobrze	robi.

Inni	mostowi	pokiwali	głowami	i	Kaladin	ze	zdziwieniem	zauważył	troskę	na	ich

twarzach.	 Skała	 i	 Teft	 dołączyli	 do	 Kaladina	 i	 Moasha,	 wszyscy	 mieli	 na	 sobie pancerze	ze	skorup	Parshendich.	Cieszył	się,	że	zostawili	Shena	w	obozie.	Wpadłby	w katatonię,	gdyby	to	zobaczył.

Teft	 podtrzymywał	 ranną	 rękę.	 Skała	 uniósł	 dłoń,	 by	 osłonić	 oczy,	 i	 potrząsnął

głową,	spoglądając	na	wschód.

–	To	wstyd.	Wstyd	dla	Sadeasa.	Wstyd	dla	nas.

–	Most	czwarty!	–	zawołał	Matal.	–	Chodźcie!

Matal	 wzywał	 ich	 gestem,	 by	 przeszli	 po	 moście	 szóstym	 i	 opuścili	 płaskowyż.

Nagle	 Kaladin	 wpadł	 na	 pomysł.	 Fantastyczny	 pomysł,	 jak	 rozkwitający	 skałopąk	 w jego	umyśle.

–	 Pójdziemy	 po	 własnym	 moście,	 Matalu!	 –	 odkrzyknął	 Kaladin.	 –	 Dopiero

dotarliśmy	do	rozpadliny.	Musimy	chwilę	posiedzieć.

–	Przejdźcie	teraz!	–	wrzasnął	Matal.

–	 Będziemy	 tylko	 coraz	 bardziej	 zostawać	 z	 tyłu!	 –	 odparował	 Kaladin.	 –	 Chcecie się	 tłumaczyć	 Sadeasowi,	 dlaczego	 musi	 zatrzymać	 całą	 armię	 dla	 jednej	 żałosnej drużyny	mostowej?	Mamy	swój	most.	Niech	moi	ludzie	odpoczną.	Dogonimy	was.

–	A	jeśli	te	dzikusy	za	wami	ruszą?	–	spytał	Matal.

Kaladin	wzruszył	ramionami.

Matal	zamrugał,	po	czym	najwyraźniej	zorientował	się,	jak	bardzo	tego	pragnie.

–	Jak	sobie	chcesz!	–	zawołał,	po	czym	przebiegł	po	moście	szóstym	w	czasie,	gdy

inne	mosty	były	podnoszone.

Po	 kilku	 chwilach	 drużyna	 Kaladina	 została	 samotnie	 przy	 rozpadlinie,	 a	 armia udała	się	na	zachód.

Kaladin	uśmiechnął	się	szeroko.

–	Nie	wierzę	w	to,	po	tych	wszystkich	zmartwieniach…	Ludzie,	jesteśmy	wolni!

Pozostali	odwrócili	się	do	niego,	wyraźnie	skonsternowani.

–	Za	jakiś	czas	ruszymy	dalej	–	powiedział	z	przejęciem	Kaladin	–	i	Matal	założy, że	 idziemy.	 Będziemy	 zostawać	 coraz	 bardziej	 z	 tyłu,	 aż	 zejdziemy	 im	 z	 oczu.	 Później zwrócimy	się	na	północ,	wykorzystamy	most,	żeby	przebyć	Równiny.	Możemy	uciec	na północ,	a	wszyscy	założą,	że	Parshendi	nas	dopadli	i	zarżnęli!

Inni	mostowi	patrzyli	na	niego	szeroko	otwartymi	oczyma.

–	Zapasy	–	zauważył	Teft.

–	 Mamy	 te	 kule	 –	 odparł	 Kaladin,	 wyciągając	 sakiewkę.	 –	 Całe	 bogactwo,	 pod ręką.	 Możemy	 zabrać	 broń	 i	 pancerze	 tamtych	 zabitych	 i	 wykorzystać	 je	 do	 obrony przed	bandytami.	Będzie	ciężko,	ale	nikt	nie	będzie	nas	gonił!

Mężczyźni	 byli	 wyraźnie	 podekscytowani.	 Coś	 jednak	 zmusiło	 Kaladina	 do

zastanowienia.	A	co	z	rannymi	mostowymi	w	obozie?

–	Ja	muszę	zostać	–	powiedział	Kaladin.

–	Że	co?!	–	spytał	Moash.

–	 Ktoś	 musi	 –	 wyjaśnił	 Kaladin.	 –	 Dla	 dobra	 rannych	 w	 obozie.	 Nie	 możemy	 ich porzucić.	A	jeśli	ja	zostanę,	uwiarygodnię	naszą	historyjkę.	Porańcie	mnie	i	zostawcie na	jednym	z	płaskowyżów.	Sadeas	na	pewno	wyśle	kogoś	po	wyposażenie.	Powiem	im, że	 Parshendi	 gonili	 moją	 drużynę	 z	 powodu	 zbezczeszczenia	 trupów	 i	 wrzucili	 nasz most	do	rozpadliny.	Uwierzą	w	to,	widzieli,	jak	Parshendi	nas	nienawidzą.

Drużyna	stała,	wymieniając	spojrzenia.	Niepewne	spojrzenia.

–	Nie	odejdziemy	bez	ciebie	–	powiedział	Sigzil.	Wielu	innych	pokiwało	głowami.

–	Dogonię	was	–	stwierdził	Kaladin.	–	Nie	możemy	ich	porzucić.

–	Kaladin,	chłopcze…	–	zaczął	Teft.

–	 O	 tym	 możemy	 porozmawiać	 później	 –	 przerwał	 mu	 Kaladin.	 –	 Może	 pójdę	 z wami,	 a	 później	 wkradnę	 się	 do	 obozu,	 żeby	 wydostać	 rannych.	 Na	 razie	 zabierzcie broń	trupom.

Zawahali	się.

–	To	rozkaz!

Ruszyli	 bez	 słowa	 i	 zaczęli	 plądrować	 ciała,	 które	 pozostawił	 Sadeas.	 Kaladin został	sam	przy	moście.

Wciąż	 był	 podenerwowany.	 Nie	 chodziło	 jedynie	 o	 rannych	 w	 obozie.	 W	 takim

razie	o	co?	To	była	wspaniała	okazja.	W	czasie,	kiedy	był	niewolnikiem,	zabiłby	za	coś takiego.	 Szansa,	 by	 został	 uznany	 za	 zmarłego	 i	 zniknął?	 Mostowi	 nie	 musieliby walczyć.	Byli	wolni.	Dlaczego	więc	czuł	się	taki	zaniepokojony?

Kaladin	 odwrócił	 się,	 by	 sprawdzić	 swoich	 ludzi,	 i	 z	 zaskoczeniem	 zobaczył,	 że ktoś	obok	niego	stoi.	Kobieta	z	przezroczystego	białego	światła.

To	 była	 Syl,	 jednak	 nigdy	 wcześniej	 nie	 widział	 jej	 takiej.	 Przybrała	 rozmiary człowieka	 i	 stała	 z	 rękami	 założonymi	 na	 piersi,	 a	 jej	 włosy	 i	 suknia	 falowały	 na wietrze.	Nie	wiedział,	że	mogła	przyjąć	taką	postać.	Patrzyła	na	wschód,	na	jej	twarzy malowało	 się	 przerażenie,	 a	 oczy	 miała	 szeroko	 otwarte	 i	 zasmucone.	 To	 była	 twarz dziecka,	które	patrzyło	na	brutalny	mord;	koniec	jego	niewinności.

Kaladin	odwrócił	się	i	powoli	spojrzał	tam,	gdzie	patrzyła	ona.	W	stronę	Wieży.

W	stronę	zdesperowanej	armii	Dalinara	Kholina.

Ich	widok	sprawił,	że	ścisnęło	mu	się	serce.	Walczyli	tak	beznadziejnie.	Otoczeni.

Porzuceni.	Zostawieni	na	śmierć.

Mamy	most,	uświadomił	sobie	Kaladin.	Gdybyśmy	mogli	go	ustawić…	Większość

Parshendich	skupiła	się	na	armii	Alethich,	jedynie	symboliczna	grupka	stała	w	pobliżu rozpadliny.	Było	ich	niewielu,	tak,	że	być	może	mostowi	by	ich	pokonali.

Ale	nie.	To	idiotyzm.	Tysiące	Parshendich	stało	na	drodze	Kholina	do	rozpadliny.	I

jak	mostowi	ustawiliby	most	bez	wsparcia	łuczników?

Kilku	mostowych	już	wróciło	z	poszukiwań.	Skała	dołączył	do	Kaladina	i	również

spojrzał	na	wschód.	Miał	ponurą	minę.

–	To	straszne	–	powiedział.	–	Nie	możemy	jakoś	pomóc?

Kaladin	potrząsnął	głową.

–	 To	 by	 było	 samobójstwo,	 Skało.	 Musielibyśmy	 przeprowadzić	 natarcie	 bez

wsparcia	armii.

–	 A	 może	 moglibyśmy	 trochę	 wrócić?	 –	 spytał	 Blizna.	 –	 Zobaczyć,	 czy	 Kholinowi uda	się	do	nas	przebić?	Jeśli	tak,	wtedy	postawimy	most.

–	 Nie	 –	 odparł	 Kaladin.	 –	 Jeśli	 zatrzymamy	 się	 z	 dala,	 Kholin	 uzna,	 że	 jesteśmy zwiadowcami	pozostawionymi	przez	Sadeasa.	Musimy	ustawić	most.	Inaczej	nigdy	do nas	nie	zejdzie.

Mostowi	pobledli.

–	 Poza	 tym	 –	 dodał	 Kaladin	 –	 gdyby	 jakimś	 sposobem	 udało	 nam	 się	 uratować część	 z	 tych	 żołnierzy,	 zaczęliby	 gadać	 i	 Sadeas	 dowiedziałby	 się,	 że	 wciąż	 żyjemy.

Dogoniłby	nas	i	zabił.	Wracając,	odrzucilibyśmy	szansę	na	wolność.

Mostowi	pokiwali	głowami.	Reszta	zebrała	się,	niosąc	broń.	Czas	odejść.	Kaladin

próbował	 stłumić	 rozpacz.	 Ten	 Dalinar	 Kholin	 pewnie	 był	 taki	 jak	 pozostali.	 Jak Roshone,	 jak	 Sadeas,	 jak	 wszyscy	 inni	 jasnoocy.	 Udawał	 cnotę,	 ale	 wewnątrz	 był

zepsuty.

Ale	ma	ze	sobą	tysiące	ciemnookich	żołnierzy,	szeptało	coś	w	jego	głowie.	Ludzi,

którzy	 nie	 zasługują	 na	 ten	 straszliwy	 los.	 Ludzi	 takich	 jak	 mój	 stary	 oddział

włóczników.

–	 Nic	 im	 nie	 jesteśmy	 winni	 –	 wyszeptał	 Kaladin.	 Wydawało	 mu	 się,	 że	 widzi niebieski	 sztandar	 Dalinara	 unoszący	 się	 przed	 armią.	 –	 Sam	 ich	 w	 to	 wpakowałeś, Kholinie.	Nie	pozwolę,	by	moi	ludzie	umierali	dla	ciebie.

Odwrócił	się	plecami	do	Wieży.

Syl	stała	obok	niego,	zwrócona	twarzą	na	wschód.	Jego	dusza	cierpiała	na	widok

rozpaczy	na	jej	twarzy.

–	Czy	wiatrospreny	przyciąga	wiatr	–	spytała	cicho	–	czy	one	go	tworzą?

–	Nie	wiem	–	odparł	Kaladin.	–	A	czy	to	ma	znaczenie?

–	Może	nie.	Widzisz,	przypomniałam	sobie,	jakim	sprenem	jestem.

–	Czy	to	właściwa	chwila?

–	 Wiążę	 rzeczy,	 Kaladinie	 –	 powiedziała,	 odwracając	 się	 i	 patrząc	 mu	 w	 oczy.	 –

Jestem	honorsprenem.	Duchem	przysiąg.	Obietnic.	I	szlachetności.

Kaladin	 słabo	 słyszał	 odgłosy	 bitwy.	 A	 może	 to	 tylko	 jego	 umysł,	 który	 szukał

tego,	o	czym	wiedział,	że	tam	jest?

Czy	słyszał,	jak	ludzie	umierają?

Czy	słyszał,	jak	żołnierze	uciekają,	rozpraszają	się,	porzucają	swojego	dowódcę?

Wszyscy	inni	uciekają.	Kaladin	klęczy	nad	ciałem	Dalleta.

Zielono-bordowy	sztandar,	unoszący	się	samotnie	nad	polem	walki.

–	 Już	 tam	 byłem!	 –	 ryknął	 Kaladin,	 odwracając	 się	 z	 powrotem	 w	 stronę

niebieskiego	sztandaru.

Dalinar	zawsze	walczył	w	pierwszym	szeregu.

–	Co	się	wydarzyło	ostatnim	razem?!	–	krzyknął.	–	Nauczyłem	się!	Już	nie	zrobię	z

siebie	głupca!

To	go	przytłaczało.	Zdrada	Sadeasa,	własne	wyczerpanie,	śmierć	tak	wielu.	Znów

tam	 był	 przez	 chwilę,	 klęczał	 w	 sztabie	 Amarama	 i	 patrzył,	 jak	 jego	 ludzie	 są mordowani,	zbyt	słaby,	by	ich	uratować.

Uniósł	drżącą	dłoń	do	czoła,	pomacał	mokre	od	potu	piętno.

–	Nic	ci	nie	jestem	winien,	Kholinie.

A	 głos	 jego	 ojca	 szeptał	 w	 odpowiedzi:	 „Ktoś	 musi	 zacząć.	 Ktoś	 musi	 wystąpić naprzód	i	zrobić	to,	co	jest	właściwe,	ponieważ	jest	właściwe.	Jeśli	nikt	nie	zacznie,	to inni	nie	mogą	podążyć	za	nim”.

Dalinar	ruszył	na	pomoc	ludziom	Kaladina,	atakując	tamtych	łuczników	i	ratując

most	numer	cztery.

„Jasnoocy	 nie	 przejmują	 się	 życiem”,	 powiedział	 kiedyś	 Lirin.	 „Dlatego	 ja	 muszę to	robić.	Dlatego	musimy	to	robić.

Dlatego	ty	musisz…”.

Życie	ponad	śmiercią.

Zawiodłem	tak	wiele	razy.	Zostałem	powalony	na	ziemię	i	zdeptany.

Siła	ponad	słabością.

To	się	skończy	śmiercią,	na	którą	poprowadzę	przyjaciół…

Podróż	ponad	celem.

…śmierć	i	to,	co	jest	właściwe.

–	Musimy	wrócić	–	powiedział	cicho	Kaladin.	–	Niech	to	burza,	musimy	wrócić.

Odwrócił	 się	 do	 drużyny	 mostu	 czwartego.	 Jeden	 po	 drugim,	 kiwali	 głowami.

Mężczyźni,	 którzy	 jeszcze	 przed	 kilkoma	 miesiącami,	 byli	 szumowinami	 armii	 –

mężczyźni,	 których	 niegdyś	 obchodziły	 wyłącznie	 własne	 skóry	 –	 odetchnęli	 głęboko, odepchnęli	 od	 siebie	 myśli	 o	 własnym	 bezpieczeństwie	 i	 pokiwali	 głowami.	 Pójdą	 za nim.

Kaladin	 podniósł	 wzrok	 i	 odetchnął	 głęboko.	 Burzowe	 Światło	 wypełniło	 go	 jak fala,	jakby	uniósł	wargi	do	arcyburzy	i	wciągnął	ją	w	siebie.

–	Most	do	góry!	–	rozkazał.

Członkowie	 drużyny	 mostu	 czwartego	 wykrzyknęli	 zgodnie,	 chwycili	 most	 i

unieśli	go	wysoko.	Kaladin	założył	tarczę,	chwytając	paski	w	dłoń.

I	 odwrócił	 się,	 unosząc	 ją	 wysoko.	 Z	 okrzykiem	 poprowadził	 swoich	 ludzi	 w

natarciu	w	stronę	tego	porzuconego	niebieskiego	sztandaru.

*

Pancerz	Dalinara	emanował	Burzowym	Światłem	z	dziesiątek	malutkich	pęknięć.

Żadna	 większa	 część	 nie	 została	 jeszcze	 zniszczona.	 Blask	 wznosił	 się	 nad	 nim	 jak para	nad	kotłem	i	rozpraszał	się	powoli,	jak	to	Burzowe	Światło	miało	w	zwyczaju.

Promienie	 słońca	 uderzały	 w	 niego,	 gotując	 go.	 Był	 taki	 zmęczony.	 Nie	 upłynęło wiele	 czasu	 od	 zdrady	 Sadeasa.	 Ale	 Dalinar	 bardzo	 się	 wysilał,	 trzymał	 się	 z	 przodu, walczył	 u	 boku	 Adolina.	 Jego	 Pancerz	 utracił	 wiele	 Światła.	 Stawał	 się	 cięższy	 i	 z każdym	ciosem	dodawał	mu	mniej	siły.	Wkrótce	zacznie	go	obciążać,	spowolni	go	tak, że	Parshendi	będą	mogli	przytłoczyć	go	swoją	liczbą.

Zabił	 wielu	 z	 nich.	 Tak	 wielu.	 Przerażającą	 liczbę.	 I	 zrobił	 to	 bez	 Dreszczu.	 W

środku	był	pusty.	To	lepsze	niż	przyjemność.

Nie	 zabił	 ich	 dosyć.	 Skupiali	 się	 na	 Dalinarze	 i	 Adolinie	 –	 z	 Odpryskowymi	 w pierwszym	szeregu	każdą	lukę	błyskawicznie	zamykał	mężczyzna	w	błyszczącej	zbroi, z	 morderczym	 Ostrzem.	 Parshendi	 musieli	 najpierw	 powalić	 jego	 i	 Adolina.	 Wiedzieli to.	Dalinar	to	wiedział.	Adolin	to	wiedział.

Opowiadano	historie	o	polach	bitwy,	gdzie	Odpryskowi	ginęli	ostatni	i	wrogowie

zabijali	 ich	 po	 długiej,	 heroicznej	 walce.	 Zupełnie	 nierealne.	 Jeśli	 zabiło	 się Odpryskowego	jako	pierwszego,	można	było	wziąć	jego	Ostrze	i	zwrócić	je	przeciwko wrogom.

Znów	 się	 zamachnął,	 jego	 mięśnie	 wypełniało	 zmęczenie.	 Umrzeć	 jako	 pierwszy.

To	dobre	miejsce.	„Nie	proś	ich	o	nic,	czego	sam	byś	nie	zrobił…”.	Dalinar	potknął	się na	kamieniach,	jego	Pancerz	Odprysku	wydawał	się	równie	ciężki,	jak	zwykła	zbroja.

Mógł	 być	 zadowolony	 z	 tego,	 jak	 prowadził	 własne	 życie.	 Ale	 jego	 ludzie…

zawiódł	ich.	Myśl	o	tym,	w	jak	głupi	sposób	wprowadził	ich	w	pułapkę,	wywoływała	w

nim	mdłości.

I	jeszcze	Navani.

I	 to	 teraz,	 kiedy	 w	 końcu	 zacząłem	 się	 do	 niej	 zalecać,	 pomyślał	 Dalinar.	 Sześć zmarnowanych	lat.	Zmarnowane	życie.	A	teraz	znów	będzie	w	żałobie.

Ta	myśl	sprawiła,	że	uniósł	ręce	i	pewniej	stanął	na	skale.	Walczył	z	Parshendimi.

Starał	się.	Dla	niej.	Nie	pozwoli	sobie	upaść,	dopóki	miał	siły.

Pancerz	 Adolina	 również	 przeciekał.	 Młodzieniec	 wysilał	 się	 coraz	 bardziej,	 by osłaniać	 ojca.	 Nie	 było	 rozmowy	 o	 tym,	 by	 może	 próbowali	 przeskoczyć	 na	 sąsiedni płaskowyż	i	uciec.	Przy	tak	szerokich	rozpadlinach	mieli	małe	szanse	–	a	poza	tym	nie porzuciliby	 swoich	 ludzi	 na	 śmierć.	 On	 i	 Adolin	 żyli	 zgodnie	 z	 Kodeksem.	 I	 zgodnie	 z nim	umrą.

Dalinar	 znów	 się	 zamachnął,	 trzymając	 się	 u	 boku	 Adolina,	 walcząc	 w	 tym	 „tuż poza	zasięgiem”	stylu	dwóch	Odpryskowych.	Pot	spływał	po	jego	twarzy	pod	hełmem.

Posłał	 ostatnie	 spojrzenie	 w	 stronę	 znikającej	 armii.	 Była	 ledwie	 widoczna	 na horyzoncie.	Obecna	pozycja	Dalinara	pozwalała	mu	spojrzeć	daleko	na	zachód.

Niech	ten	człowiek	będzie	przeklęty	za…	Za…

Krwi	przodków	moich,	co	to?

Niewielki	 oddział	 poruszał	 się	 na	 zachodnim	 płaskowyżu,	 biegnąc	 w	 stronę

Wieży.	Samotna	drużyna	mostowa,	dźwigająca	most.

–	 To	 niemożliwe	 –	 powiedział	 Dalinar,	 cofając	 się	 i	 pozwalając,	 by	 Kobaltowa Gwardia,	a	raczej	jej	resztki,	ruszyła	mu	na	pomoc.

Nie	 wierząc	 własnym	 oczom,	 podniósł	 zasłonę.	 Reszta	 armii	 Sadeasa	 zniknęła,

ale	ta	jedna	drużyna	mostowa	pozostała.	Dlaczego?

–	Adolinie!	–	krzyknął,	wskazując	Ostrzem,	a	nadzieja	dodała	mu	sił.

Młodzieniec	obrócił	się	za	gestem	ojca.	Zamarł.

–	Niemożliwe!	–	wykrzyknął.	–	Co	to	za	pułapka?

–	Głupia,	jeśli	to	pułapka.	Już	jesteśmy	martwi.

–	Ale	dlaczego	jedną	posłał	z	powrotem?	W	jakim	celu?

–	A	czy	to	ważne?

Zawahali	się.	Obaj	znali	odpowiedź.

–	Szyk	ofensywny!	–	ryknął	Dalinar,	zwracając	się	do	swoich	oddziałów.

Ojcze	 Burz,	 jak	 niewielu	 ich	 pozostało.	 Mniej	 niż	 połowa	 pierwotnych	 ośmiu

tysięcy.

–	 Ustawić	 się!	 –	 zawołał	 Adolin.	 –	 Przygotować	 się	 do	 marszu!	 Przebijemy	 się przez	nich.	Dajcie	z	siebie	wszystko,	co	macie.	Mamy	jedną	szansę!

Niewielką,	 pomyślał	 Dalinar,	 opuszczając	 zasłonę.	 Musimy	 przebić	 się	 przez

resztę	armii	Parshendich.	A	nawet	jeśli	dotrą	na	dół,	pewnie	znajdą	drużynę	martwą,	a ich	most	wrzucony	do	rozpadliny.	Łucznicy	Parshendi	już	się	przygotowywali,	była	ich ponad	setka.	To	będzie	rzeź.

Ale	 mieli	 nadzieję.	 Odrobinę	 cennej	 nadziei.	 Jeśli	 jego	 armia	 miała	 zginąć,	 zrobi to,	próbując	wykorzystać	tę	nadzieję.

Unosząc	 wysoko	 Ostrze	 Odprysku	 i	 czując	 przypływ	 siły	 i	 determinacji,	 Dalinar ruszył	naprzód	na	czele	swoich	ludzi.

*

Po	 raz	 drugi	 w	 ciągu	 jednego	 dnia	 Kaladin	 biegł	 w	 stronę	 armii	 Parshendich, unosząc	 przed	 sobą	 tarczę	 i	 mając	 na	 sobie	 pancerz	 wycięty	 z	 zabitego	 wroga.	 Może powinien	czuć	odrazę	na	myśl	o	tym,	co	zrobił,	tworząc	swój	pancerz.	Ale	nie	było	to gorsze	 od	 tego,	 co	 zrobili	 Parshendi,	 zabijając	 Dunny’ego,	 Mapę	 i	 tego	 bezimiennego mężczyznę,	 który	 okazał	 Kaladinowi	 życzliwość	 jego	 pierwszego	 dnia	 wśród mostowych.	Kaladin	wciąż	nosił	jego	sandały.

Oni	i	my,	pomyślał.	Żołnierz	musiał	myśleć	w	taki	sposób.	Na	razie	Dalinar	Kholin

i	jego	ludzie	byli	częścią	„nas”.

Grupa	 Parshendich	 zobaczyła	 zbliżający	 się	 most	 i	 ustawiała	 się	 z	 łukami.	 Całe szczęście,	 wydawało	 się,	 że	 Dalinar	 też	 ich	 zobaczył,	 gdyż	 armia	 w	 niebieskich mundurach	zaczęła	się	przebijać	w	stronę	ratunku.

Nie	 uda	 się.	 Było	 zbyt	 wielu	 Parshendich,	 a	 ludzie	 Dalinara	 byli	 zmęczeni.	 To będzie	 kolejna	 katastrofa.	 Ale	 przynajmniej	 tym	 razem	 Kaladin	 pakował	 się	 w	 nią	 z szeroko	otwartymi	oczyma.

Mój	 wybór,	 pomyślał,	 gdy	 łucznicy	 Parshendich	 ustawili	 się	 w	 szyku.	 Nie

wściekły	bóg,	który	mnie	obserwuje,	ani	spren	robiący	mi	sztuczki,	ani	dziwne	koleje

losu.

To	 ja.	 Ja	 postanowiłem	 ruszyć	 za	 Tienem.	 Ja	 postanowiłem	 zaatakować

Odpryskowego	 i	 uratować	 Amarama.	 Ja	 postanowiłem	 uciec	 z	 niewoli.	 A	 teraz	 ja zadecydowałem,	 że	 spróbuję	 uratować	 tych	 ludzi,	 choć	 wiem,	 że	 pewnie	 mi	 się	 nie uda.

Parshendi	wypuścili	strzały,	a	Kaladin	poczuł	uniesienie.	Zmęczenie	wyparowało,

wyczerpanie	 uciekło.	 Nie	 walczył	 dla	 Sadeasa.	 Nie	 pracował,	 by	 ktoś	 mógł	 sobie napełnić	kieszenie.	Walczył,	by	chronić.

Strzały	 spadały	 w	 jego	 stronę,	 a	 on	 zamachnął	 się	 tarczą,	 odrzucając	 je.	 Inne przybyły,	 lecąc	 z	 różnych	 stron,	 szukając	 jego	 ciała.	 Trzymał	 się	 tuż	 przed	 nimi, podskakiwał,	 gdy	 sięgały	 do	 ud,	 obracał	 się,	 gdy	 spadały	 w	 stronę	 ramion,	 unosił

tarczę,	kiedy	celowały	w	twarz.	To	nie	było	proste	i	więcej	niż	kilka	strzał	zbliżyło	się do	 niego,	 trafiając	 w	 napierśnik	 lub	 nagolenniki.	 Ale	 żadna	 się	 nie	 wbiła.	 Robił	 to.

Był…

Coś	było	nie	tak.

Zawirował	między	dwiema	strzałami,	skonsternowany.

–	Kaladinie!	–	powiedziała	unosząca	się	w	pobliżu	Syl,	znów	w	mniejszej	postaci.

–	Tam!

Wskazała	w	stronę	sąsiedniego	płaskowyżu,	tego,	z	którego	poprowadził	Dalinar.

Duża	 grupa	 Parshendich	 przeskoczyła	 na	 ten	 płaskowyż	 i	 klękała,	 unosząc	 łuki.

Skierowane	nie	w	jego	stronę,	lecz	w	odsłonięty	bok	mostu	czwartego.

–	Nie!	–	wykrzyknął	Kaladin,	a	Burzowe	Światło	popłynęło	z	jego	ust	jako	chmura.

Odwrócił	 się	 i	 pobiegł	 przez	 płaskowyż	 w	 stronę	 mostu.	 Strzały	 spadały	 z	 tyłu.

Jedna	 trafiła	 prosto	 w	 jego	 naplecznik,	 ale	 zsunęła	 się.	 Inna	 uderzyła	 w	 hełm.

Przeskoczył	 nad	 pęknięciem	 w	 skale,	 pędził	 z	 szybkością,	 jaką	 dawało	 mu	 Burzowe Światło.

Parshendi	z	boku	naciągali	łuki.	Było	ich	co	najmniej	pięćdziesięciu.	Spóźni	się…

–	Most	czwarty!	–	ryknął.	–	Noszenie	bokiem	na	prawo!

Nie	ćwiczyli	tego	manewru	od	tygodni,	ale	ich	wyszkolenie	było	widoczne,	kiedy

bez	słowa	pytania	wypełnili	rozkaz,	opuszczając	most	na	bok	dokładnie	w	chwili,	gdy

łucznicy	 zwolnili	 cięciwy.	 Chmura	 strzał	 uderzyła	 w	 most,	 wbijając	 się	 w	 drewno.

Kaladin	wypuścił	powietrze	i	dotarł	do	drużyny,	która	zwolniła,	niosąc	most	bokiem.

–	Kaladinie!	–	zawołał	Skała,	pokazując.

Kaladin	obrócił	się.	Łucznicy	z	tyłu,	na	Wieży,	przygotowywali	dużą	salwę.

Drużyna	była	odsłonięta.	Łucznicy	wypuścili	strzały.

Znów	 wykrzyknął,	 a	 Burzowe	 Światło	 wypełniło	 powietrze	 wokół	 niego,	 gdy

rzucił	wszystko,	co	miał,	w	swoją	tarczę.	Krzyk	dzwonił	mu	w	uszach,	a	kiedy	Burzowe

Światło	go	opuściło,	jego	ubranie	zamarzło	i	popękało.

Strzały	zaciemniły	niebo.	Coś	go	uderzyło,	a	siła	tego	ciosu	rzuciła	go	do	tyłu,	na

mostowych.	Uderzył	w	nich	i	sapnął,	gdyż	siła	nie	przestawała	na	niego	napierać.

Most	się	zatrzymał.

Wszystko	znieruchomiało.

Kaladin	zamrugał,	czuł	się	całkowicie	wyczerpany.	Ciało	go	bolało,	ręce	mrowiły,

plecy	 pobolewały.	 Do	 tego	 ostry	 ból	 nadgarstka.	 Jęknął	 i	 otworzył	 oczy,	 potknął	 się, gdy	Skała	chwycił	go	od	tyłu.

Stłumione	uderzenie.	Odstawiany	most.	Idioci!	–	pomyślał	Kaladin.	Nie	stawiajcie

go…	Wycofajcie	się…

Mostowi	 tłoczyli	 się	 wokół	 niego,	 gdy	 osunął	 się	 na	 ziemię,	 przytłoczony

zużyciem	zbyt	wielkiej	ilości	Burzowego	Światła.

Jego	tarczę	pokrywały	strzały,	dziesiątki	strzał,	niektóre	rozszczepiły	inne.	Kości

pokrywające	 front	 tarczy	 rozpadły	 się,	 drewno	 było	 w	 strzępach.	 Niektóre	 ze	 strzał

przebiły	się	i	trafiły	go	w	rękę.	Stąd	ból.

Ponad	setka	strzał.	Cała	salwa.	Ściągnięta	w	jedną	tarczę.

–	Na	promienie	Wzywającego	Jasność	–	powiedział	cicho	Drehy.	–	Co…	co	to…

–	 To	 było	 jak	 fontanna	 światła	 –	 powiedział	 Moash,	 klękając	 obok	 Kaladina.	 –

Jakby	wystrzeliło	z	ciebie	słońce,	Kaladinie.

–	Parshendi…	–	wychrypiał	Kaladin	i	puścił	tarczę.

Paski	popękały	i	kiedy	podnosił	się	z	trudem,	tarcza	właściwie	przestała	istnieć,

rozpadła	 się	 na	 kawałki,	 do	 jego	 stóp	 spadło	 kilka	 strzał.	 Kilka	 pozostało	 w	 jego ramieniu,	ale	ignorował	ból,	spoglądając	na	Parshendich.

Grupy	łuczników	na	obu	płaskowyżach	znieruchomiały.	Ci	z	przodu	zaczęli	wołać do	siebie	w	języku,	którego	Kaladin	nie	rozumiał.

–	Neshua	Kadal!

Wstali.

I	uciekli.

–	Co	takiego?	–	spytał	Kaladin.

–	 Nie	 wiem	 –	 odparł	 Teft,	 podtrzymując	 ranną	 rękę.	 –	 Ale	 zabierzemy	 cię	 w bezpieczne	miejsce.	Przeklęta	ręka.	Lopen!

Niższy	 mężczyzna	 przyprowadził	 Dabbida	 i	 obaj	 odprowadzili	 Kaladina	 w

bezpieczniejsze	 miejsce	 pośrodku	 płaskowyżu.	 Podtrzymywał	 rękę,	 otępiały,

wyczerpany	tak	bardzo,	że	ledwie	myślał.

–	Most	do	góry!	–	zawołał	Moash.	–	Wciąż	mamy	zadanie	do	wykonania!

Reszta	mostowych	z	zaciętymi	minami	podbiegła	do	mostu	i	uniosła	go.	Na	Wieży

siły	Dalinara	przebijały	się	przez	Parshendich	w	stronę	możliwego	bezpieczeństwa.

Muszą	ponosić	tak	wielkie	straty…	–	pomyślał	tępo	Kaladin.

Zatoczył	 się	 i	 padł	 na	 ziemię.	 Teft	 i	 Lopen	 wciągnęli	 Kaladina	 w	 osłonięte zagłębienie,	gdzie	dołączył	do	Blizny	i	Dabbida.	Bandaż	na	stopie	Blizny	poczerwieniał

od	krwi,	obok	spoczywała	włócznia,	na	której	się	podpierał.

Chyba	mu	mówiłem…	żeby	jej	nie	obciążał…

–	Potrzebujemy	kul	–	powiedział	Teft.	–	Blizna?

–	Poprosił	o	nie	dziś	rano	–	odparł	szczupły	mężczyzna.	–	Dałem	mu	wszystko,	co

miałem.	Większość	chyba	zrobiła	to	samo.

Teft	zaklął	cicho,	wyciągnął	strzały	z	ręki	Kaladina	i	opatrzył	ją.

–	Czy	z	nim	nic	nie	będzie?	–	spytał	Blizna.

–	 Nie	 wiem	 –	 odparł	 Teft.	 –	 Nic	 nie	 wiem.	 Kelek!	 Jestem	 idiotą,	 Kaladinie.

Chłopcze,	słyszysz	mnie?

–	To…	tylko	wstrząs…	–	powiedział	Kaladin.

–	Dziwnie	wyglądasz,	gancho	–	zauważył	nerwowo	Lopen.	–	Jesteś	biały.

–	 Skórę	 masz	 ziemistą,	 chłopcze	 –	 powiedział	 Teft.	 –	 Chyba	 wtedy	 coś	 sobie zrobiłeś.	Nie	wiem…	Ja…	–	Znów	zaklął	i	uderzył	dłonią	w	kamień.	–	Powinienem	był

słuchać.	Idiota!

Położyli	 go	 na	 boku,	 ledwo	 widział	 Wieżę.	 Nowe	 grupy	 Parshendich	 –	 te,	 które nie	 widziały	 pokazu	 Kaladina	 –	 kierowały	 się	 w	 stronę	 rozpadliny,	 niosąc	 broń.	 Most czwarty	 dotarł	 na	 miejsce	 i	 postawił	 most.	 Odpięli	 tarcze	 i	 pośpiesznie	 wyjęli włócznie	 z	 worków	 przyczepionych	 do	 mostu.	 Następnie	 zajęli	 pozycje,	 napierając	 z boków,	przygotowując	się	do	przepchnięcia	mostu	przez	rozpadlinę.

Ci	Parshendi	nie	mieli	łuków.	Ustawili	się,	by	czekać,	z	wyciągniętą	bronią.	Było

ich	co	najmniej	trzy	razy	więcej	niż	mostowych	i	zbliżali	się	kolejni.

–	Musimy	pomóc	–	powiedział	Blizna	do	Lopena	i	Tefta.

Pozostali	 dwaj	 pokiwali	 głowami	 i	 cała	 trójka	 –	 dwaj	 ranni	 i	 jeden	 bez	 ręki	 –

podniosła	się.	Kaladin	próbował	zrobić	to	samo,	ale	znów	upadł,	nie	mógł	utrzymać	się na	nogach.

–	Zostań,	chłopcze	–	powiedział	z	uśmiechem	Teft.	–	Sami	sobie	poradzimy.

Zabrali	kilka	włóczni	z	zapasu,	który	Lopen	zgromadził	na	nosidle,	i	pokuśtykali

do	 drużyny.	 Nawet	 Dabbid	 do	 nich	 dołączył.	 Nie	 odezwał	 się	 od	 czasu,	 kiedy	 został

ranny	podczas	tamtej	pierwszej	wyprawy,	tak	dawno	temu.

Kaladin	 przeczołgał	 się	 do	 krawędzi	 zagłębienia	 i	 obserwował	 ich.	 Syl

wylądowała	na	skale	obok	niego.

–	Burzowi	głupcy	–	wymamrotał	Kaladin.	–	Nie	powinni	za	mną	iść.	I	tak	jestem	z

nich	dumny.

–	Kaladinie…	–	odezwała	się	Syl.

–	Czy	możesz	coś	zrobić?	–	Był	tak	burzowo	zmęczony.	–	Coś,	żeby	dodać	mi	sił.

Potrząsnęła	głową.

Niedaleko	 mostowi	 zaczęli	 pchać.	 Drewno	 zgrzytało	 głośno	 na	 kamieniach,

wysunęło	 się	 nad	 rozpadlinę	 w	 stronę	 oczekujących	 Parshendich.	 Zaczęli	 śpiewać	 tę swoją	pieśń	bitewną,	tę,	którą	śpiewali	zawsze,	gdy	widzieli	Kaladina	w	pancerzu.

Parshendi	wydawali	się	pełni	zapału,	wściekli,	zabójczy.	Pragnęli	krwi.	Rozrąbią

mostowych	i	rozerwą	ich	na	strzępy,	a	później	wrzucą	most	–	i	ich	trupy	–	w	przepaść.

To	 się	 znów	 dzieje,	 pomyślał	 Kaladin,	 oszołomiony	 i	 przytłoczony.	 Odkrył,	 że zwinął	 się	 w	 kłębek,	 wyczerpany	 i	 wstrząśnięty.	 Nie	 dotrę	 do	 nich.	 Zginą.	 Na	 moich oczach.	Tukks.	Nie	żyje.	Nelda.	Nie	żyje.	Goshel.	Nie	żyje.	Dallet.	Cenn.	Mapa.	Dunny.

Nie	żyje.	Nie	żyje.	Nie	żyje…

Tien.

Nie	żyje.

Leżał	zwinięty	w	kłębek	w	zagłębieniu	w	skale.	Z	dala	dobiegały	odgłosy	bitwy.

Otaczała	go	śmierć.

Po	chwili	znów	się	tam	znalazł,	w	tym	najstraszliwszym	z	dni.

*

Kaladin	przebijał	się	przez	chaos	wojny,	pełen	przekleństw,	krzyków	i	walki.	Nie

puszczał	włóczni	z	rąk.	Upuścił	tarczę.	Musiał	gdzieś	znaleźć	tarczę.	Czy	nie	powinien mieć	tarczy?

To	była	jego	trzecia	prawdziwa	bitwa.	W	armii	Amarama	przebywał	od	zaledwie

kilku	miesięcy,	ale	Palenisko	już	wydawało	mu	się	na	drugim	końcu	świata.	Dotarł	do

zagłębienia	wśród	skał	i	skulił	się,	przyciskając	się	plecami	do	kamienia	i	oddychając ciężko.	Jego	palce	były	śliskie	na	drzewcu	włóczni.	Drżał.

Nigdy	 sobie	 nie	 uświadamiał,	 jak	 idylliczne	 było	 kiedyś	 jego	 życie.	 Z	 dala	 od wojny.	 Z	 dala	 od	 śmierci.	 Z	 dala	 od	 tych	 wrzasków,	 kakofonii	 metalu	 uderzającego	 w drewno,	uderzającego	w	ciało.	Zacisnął	powieki,	próbując	się	od	tego	odciąć.

Nie,	pomyślał.	Otwórz	oczy.	Nie	pozwól,	by	cię	tak	łatwo	odnaleźli	i	zabili.

Zmusił	się	do	otwarcia	oczu,	po	czym	odwrócił	się	i	spojrzał	z	góry	na	pole	bitwy.

Panował	 zupełny	 chaos.	 Walczyli	 na	 dużym	 zboczu,	 tysiące	 ludzi	 po	 obu	 stronach, przemieszani	 i	 zabijający.	 Jak	 ktoś	 mógł	 śledzić	 przebieg	 czegokolwiek	 w	 tym szaleństwie?

Armia	 Amarama	 –	 armia	 Kaladina	 –	 próbowała	 utrzymać	 to	 wzgórze.	 Inna	 armia, również	 alethyjska,	 próbowała	 im	 je	 odebrać.	 Tyle	 wiedział	 Kaladin.	 Wróg	 wydawał

się	liczniejszy	niż	jego	armia.

Będzie	bezpieczny,	pomyślał	Kaladin.	Będzie!

Ale	 nie	 umiał	 przekonać	 samego	 siebie.	 Tien	 niezbyt	 długo	 pozostał	 posłańcem.

Liczba	 zwerbowanych	 spadała,	 jak	 usłyszał,	 i	 potrzebowali	 każdego,	 kto	 mógł

utrzymać	 włócznię.	 Tien	 i	 inni	 starsi	 posłańcy	 trafili	 do	 kilku	 oddziałów	 głębokiej

rezerwy.

Dalar	powiedział,	że	nie	zostaną	nigdy	wykorzystane.	Prawdopodobnie.	Chyba	że

armia	znajdzie	się	w	poważnym	niebezpieczeństwie.	Czy	bycie	otoczonym	na	szczycie

wzgórza	 o	 stromych	 zboczach	 i	 całkowity	 chaos	 w	 ich	 szeregach	 oznaczały	 poważne niebezpieczeństwo?

Idź	 na	 górę,	 pomyślał,	 spoglądając	 w	 górę	 zbocza.	 Sztandar	 Amarama	 wciąż	 się tam	 wznosił.	 Ich	 żołnierze	 utrzymywali	 pozycję.	 Kaladin	 widział	 jedynie	 kłębiącą	 się masę	 mężczyzn	 w	 pomarańczowych	 mundurach	 i	 od	 czasu	 do	 czasu	 plamę	 ciemnej zieleni.

Kaladin	 ruszył	 biegiem	 w	 górę	 zbocza.	 Nie	 odwracał	 się,	 kiedy	 ktoś	 do	 niego krzyczał,	 nie	 sprawdzał,	 z	 której	 są	 armii.	 Przed	 nim	 chowały	 się	 kępy	 traw.	 Potknął

się	o	kilka	trupów,	obiegł	kilka	postrzępionych	karlaków	i	unikał	miejsc,	gdzie	trwała walka.

Tam,	 pomyślał,	 widząc	 z	 przodu	 grupę	 włóczników	 stojących	 w	 szeregu	 i

przyglądających	się	uważnie.	Zieleń.	Barwa	Amarama.	Kaladin	wspiął	się	w	ich	stronę

i	żołnierze	go	przepuścili.

–	 Z	 którego	 jesteś	 oddziału,	 żołnierzu?	 –	 spytał	 krępy	 jasnooki	 mężczyzna	 z węzłami	pomniejszego	kapitana.

–	 Martwi,	 panie	 –	 wydusił	 Kaladin.	 –	 Wszyscy	 martwi.	 Byliśmy	 w	 kompanii

oświeconego	Tashlina	i…

–	 Ech	 –	 powiedział	 mężczyzna,	 odwracając	 się	 do	 gońca.	 –	 To	 już	 trzeci	 raport	 o śmierci	Tashlina.	Niech	ktoś	ostrzeże	Amarama.	Wschodnia	flanka	stopniowo	słabnie.

–	Popatrzył	na	Kaladina.	–	Ty,	do	rezerwy	po	nowy	przydział.

–	Tak,	panie	–	odparł	Kaladin.

Był	otępiały.	Spojrzał	tam,	skąd	przyszedł.	Na	zboczu	leżały	sterty	trupów,	wiele	z

nich	 miało	 zielone	 mundury.	 Na	 jego	 oczach	 grupa	 trzech	 maruderów	 biegnąca	 w stronę	szczytu	została	przechwycona	i	zabita.

Żaden	 z	 mężczyzn	 na	 górze	 nie	 ruszył	 im	 na	 pomoc.	 Kaladin	 mógłby	 zginąć

równie	łatwo,	kilka	jardów	od	bezpieczeństwa.	Wiedział,	że	to	pewnie	ważne	z	punktu

widzenia	 strategii,	 by	 ci	 żołnierze	 w	 szeregu	 zachowali	 szyk.	 Ale	 to	 wydawało	 się takie	bezduszne.

Znajdź	 Tiena,	 pomyślał,	 biegnąc	 w	 stronę	 pola	 rezerwy	 po	 północnej	 stronie

szerokiego	 szczytu.	 Znalazł	 tam	 jedynie	 chaos.	 Grupy	 oszołomionych,	 zakrwawionych mężczyzn	 dzielonych	 na	 nowe	 oddziały	 i	 odsyłanych	 z	 powrotem	 na	 pole	 walki.

Kaladin	 przechodził	 między	 nimi,	 szukając	 oddziału,	 który	 utworzono	 z	 młodych posłańców.

Najpierw	 odnalazł	 Dalara.	 Chudy	 sierżant	 rezerwy,	 któremu	 pozostały	 tylko	 trzy palce,	 stał	 przy	 wysokim	 słupie,	 na	 którym	 umieszczono	 dwie	 łopoczące	 trójkątne chorągwie.	 Wysyłał	 nowo	 utworzone	 oddziały,	 by	 wypełniły	 luki	 w	 kompaniach walczących	poniżej.	Kaladin	wciąż	słyszał	krzyki.

–	 Ty	 –	 powiedział	 Dalar,	 pokazując	 palcem	 na	 Kaladina.	 –	 Wyznaczanie	 nowych oddziałów	jest	tam.	Ruszaj	się!

–	 Muszę	 znaleźć	 oddział	 składający	 się	 z	 młodych	 posłańców	 –	 powiedział

Kaladin.

–	Na	Potępienie,	dlaczego	chcesz	to	wiedzieć?

–	 A	 skąd	 mam	 wiedzieć?	 –	 spytał	 Kaladin	 i	 wzruszył	 ramionami,	 próbując zachować	spokój.	–	Ja	tylko	wykonuję	rozkazy.

Dalar	chrząknął.

–	Kompania	oświeconego	Shelera.	Południowo-wschodnia	strona.	Możesz…

Kaladin	 już	 biegł.	 Do	 tego	 nie	 miało	 dojść.	 Tien	 miał	 pozostać	 bezpieczny.	 Ojcze Burz.	Nie	minęły	nawet	cztery	miesiące!

Ruszył	w	stronę	południowo-wschodniego	zbocza	i	wyszukał	chorągiew	unoszącą

się	w	około	jednej	czwartej	wysokości	od	szczytu.	Wyraźną	czarną	parę	glifów	czytało

się	 jako	 shesh	 lerel	 –	 kompania	 Shelera.	 Zaskoczony	 własną	 determinacją	 Kaladin minął	żołnierzy	strzegących	szczytu	wzgórza	i	znów	znalazł	się	na	polu	bitwy.

Tu	 sytuacja	 wyglądała	 lepiej.	 Kompania	 Shelera	 utrzymywała	 pozycję,	 choć

nacierały	na	nią	fale	wrogów.	Kaladin	pobiegł	w	dół	zbocza,	miejscami	ślizgając	się	na krwi.	Jego	strach	zniknął.	Zastąpiła	go	troska	o	brata.

Dotarł	 do	 kompanii	 w	 chwili,	 gdy	 wrogie	 oddziały	 zaczęły	 natarcie.	 Próbował

cofnąć	 się	 bardziej,	 by	 poszukać	 Tiena,	 ale	 został	 pochwycony	 przez	 falę	 ataków.

Zatoczył	się	i	dołączył	do	oddziału	włóczników.

Wróg	 dopadł	 ich	 w	 jednej	 chwili.	 Kaladin	 trzymał	 włócznię	 obiema	 rękami,	 stał

na	 krawędzi	 i	 próbował	 nie	 wchodzić	 innym	 włócznikom	 w	 drogę.	 Tak	 naprawdę	 nie miał	pojęcia,	co	robi.	Wiedział	dość,	by	wykorzystywać	osłonę,	jaką	dawał	mu	sąsiedni włócznik.	 Wymiana	 ciosów	 była	 szybka	 i	 Kaladin	 zadał	 tylko	 jedno	 pchnięcie.	 Wróg został	odepchnięty,	a	jemu	udało	się	uniknąć	zranienia.

Stał,	dysząc,	i	ściskał	włócznię.

–	Ty	–	powiedział	ktoś	kategorycznym	tonem.	Mężczyzna	z	węzłami	na	ramionach

pokazywał	 na	 Kaladina.	 Dowódca	 oddziału.	 –	 Najwyższa	 pora,	 by	 mój	 oddział	 dostał

jakieś	wzmocnienie.	Przez	chwilę	wydawało	mi	się,	że	Varth	dostanie	wszystko.	Gdzie

twoja	tarcza?

Kaladin	 rzucił	 się	 i	 zabrał	 jedną	 leżącemu	 obok	 żołnierzowi.	 Kiedy	 to	 robił, dowódca	zaklął	za	jego	plecami.

–	Potępienie.	Znów	nacierają.	Tym	razem	z	dwóch	stron.	Nie	utrzymamy	się.

Na	pobliską	skałę	wspiął	się	mężczyzna	w	zielonej	kamizelce	posłańca.

–	Powstrzymaj	natarcie	od	wschodu,	Mesh!

–	A	co	z	tą	falą	od	południa?!	–	ryknął	dowódca…	Mesh.

–	 Na	 razie	 zajęliśmy	 się	 nią.	 Utrzymajcie	 wschód!	 Takie	 są	 wasze	 rozkazy!	 –

Posłaniec	 ruszył	 dalej	 i	 dostarczył	 podobną	 wiadomość	 następnemu	 oddziałowi	 w szeregu.	–	Varth.	Twój	oddział	ma	utrzymać	się	na	wschodzie!

Kaladin	 podniósł	 się	 z	 tarczą.	 Musiał	 odnaleźć	 Tiena.	 Nie	 mógł…	 trzy	 postaci.

Młodsi	 chłopcy,	 którzy	 wydawali	 się	 malutcy	 w	 swoich	 pancerzach,	 niepewnie

trzymający	 włócznie.	 Jednym	 był	 Tien.	 Jego	 oddział	 rezerwy	 został	 najwyraźniej podzielony,	żeby	wypełnić	luki	w	innych	oddziałach.

–	Tien!	–	krzyknął	Kaladin	i	wyrwał	się	z	szeregu,	kiedy	wrogie	oddziały	na	nich

spadły.

Dlaczego	Tien	i	dwaj	pozostali	zostali	ustawieni	pośrodku	i	na	przedzie	oddziału?

Ledwie	umieli	utrzymać	włócznie!

Mesh	 krzyczał	 za	 Kaladinem,	 ale	 ten	 go	 zignorował.	 Wróg	 dopadł	 ich	 w	 jednej chwili	i	oddział	Mesha	rozpadł	się,	stracił	dyscyplinę	i	zaczął	stawiać	opór	w	sposób mniej	zorganizowany.

Kaladin	poczuł	uderzenie	w	nogę.	Zatoczył	się,	uderzył	w	ziemię	i	z	zaskoczeniem

zorientował	się,	że	został	trafiony	włócznią.	Nie	czuł	bólu.	Dziwne.

Tien!	 –	 pomyślał,	 podnosząc	 się	 z	 trudem.	 Ktoś	 górował	 nad	 nim	 i	 Kaladin

natychmiast	 zareagował,	 przetoczył	 się	 w	 chwili,	 gdy	 włócznia	 opuściła	 się	 nad	 jego pierś.	Sam	chwycił	włócznię,	zanim	jeszcze	zorientował	się,	że	to	robi,	i	uderzył	nią	w górę.

I	 zamarł.	 Właśnie	 przebił	 włócznią	 szyję	 wrogiego	 żołnierza.	 Właśnie	 zabiłem człowieka.

Przetoczył	 się,	 pozwalając	 przeciwnikowi	 paść	 na	 kolana	 i	 wyrwał	 włócznię.

Oddział	 Vartha	 znajdował	 się	 kawałek	 dalej.	 Wróg	 uderzył	 go	 wkrótce	 po	 tym,	 jak zaatakował	 miejsce,	 w	 którym	 był	 Kaladin.	 Tien	 i	 dwaj	 pozostali	 wciąż	 byli	 na przedzie.

–	Tien!	–	krzyknął	Kaladin.

Chłopiec	 popatrzył	 w	 jego	 stronę,	 szeroko	 otworzył	 oczy.	 Nawet	 się	 uśmiechnął.

Za	 jego	 plecami	 reszta	 oddziału	 się	 wycofała.	 Pozostawiając	 trzech	 niewyszkolonych chłopców.

Wyczuwając	słaby	punkt,	wrogowie	rzucili	się	na	Tiena	i	pozostałych.	Przewodził

im	jasnooki	w	błyszczącym	pancerzu.	Zamachnął	się	mieczem.

Brat	Kaladina	zginął.	Jedno	mrugnięcie	i	stał	przerażony,	a	po	następnym	już	leżał

na	ziemi.

–	Nie!	–	wrzasnął	Kaladin.

Próbował	się	podnieść,	ale	padł	na	kolana.	Noga	nie	utrzymała	jego	ciężaru.

Oddział	Vartha	ruszył	naprzód,	atakując	wrogów	–	których	uwagę	odwrócił	Tien	i

dwaj	pozostali	chłopcy.	Umieścili	niewyszkolonych	na	przedzie,	by	wyhamować	impet

natarcia.

–	Nie,	nie,	nie!	–	krzyczał	Kaladin.

Wykorzystał	 włócznię,	 by	 podnieść	 się	 na	 nogi,	 i	 zatoczył	 się	 do	 przodu.	 To	 nie mogło	być	to,	co	myślał.	To	nie	mogło	skończyć	się	tak	szybko.

Cudem	nikt	nie	zaatakował	Kaladina,	kiedy	niepewnym	krokiem	przeszedł	resztę

drogi.	Właściwie	o	tym	nie	myślał.	Patrzył	w	stronę	miejsca,	gdzie	leżał	Tien.	Usłyszał

grzmot.	 Nie.	 Tętent	 kopyt.	 Amaram	 przybył	 z	 kawalerią	 i	 przebijali	 się	 przez	 szeregi wrogów.

Kaladina	 to	 nie	 obchodziło.	 W	 końcu	 dotarł	 na	 miejsce.	 Tam	 znalazł	 trzy	 ciała	 –

młode,	drobne,	leżące	w	zagłębieniu	w	skale.	Przerażony,	otępiały	Kaladin	wyciągnął

rękę	i	przewrócił	tego,	który	leżał	twarzą	do	ziemi.

Martwe	oczy	Tiena	patrzyły	w	górę.

Kaladin	 klęczał	 obok	 ciała.	 Powinien	 opatrzyć	 swoją	 ranę,	 powinien	 wrócić	 w bezpieczne	miejsce,	ale	był	zbyt	otępiały.	Klęczał.

–	W	końcu	tu	przyjechał	–	powiedział	ktoś.

Kaladin	 podniósł	 wzrok	 i	 zauważył	 grupę	 włóczników	 zebranych	 w	 pobliżu,

przyglądających	się	kawalerii.

–	 Chciał,	 żeby	 zbili	 się	 w	 gromadę	 przeciwko	 nam	 –	 powiedział	 jeden	 z

włóczników.

Miał	węzły	na	ramionach.	Varth,	ich	dowódca.	Miał	takie	przenikliwe	spojrzenie.

Nie	prymitywny	bydlak.	Szczupły,	myślący.

Powinienem	czuć	gniew,	pomyślał	Kaladin.	Powinienem	czuć…	coś.

Varth	 popatrzył	 z	 góry	 na	 niego,	 a	 później	 na	 ciała	 trzech	 zabitych	 młodych posłańców.

–	Ty	sukinsynu	–	syknął	Kaladin.	–	Umieściłeś	ich	na	pierwszej	linii.

–	Radzisz	sobie	z	tym,	co	dostajesz	–	powiedział	Varth,	wskazując	głową	na	swój

oddział,	 a	 później	 na	 umocnioną	 pozycję.	 –	 Skoro	 dali	 mi	 ludzi,	 którzy	 nie	 umieli walczyć,	 znalazłem	 dla	 nich	 inne	 zastosowanie.	 –	 Zawahał	 się,	 kiedy	 jego	 oddział

odmaszerowywał.	Wydawał	się	pełen	żalu.	–	Musisz	robić,	co	się	da,	żeby	utrzymać	się

przy	 życiu,	 synu.	 Obrócić	 obciążenie	 w	 korzyść,	 kiedy	 tylko	 możesz.	 Pamiętaj	 o	 tym, jeśli	chcesz	przeżyć.

Z	tymi	słowy	odbiegł.

Kaladin	spuścił	wzrok.	Dlaczego	nie	mogłem	go	ochronić?	–	pomyślał,	patrząc	na

Tiena,	 przypominając	 sobie	 śmiech	 brata.	 Jego	 niewinność,	 jego	 uśmiech,	 jego ekscytację,	kiedy	badali	wzgórza	wokół	Paleniska.

Proszę.	Proszę,	pozwól	mi	go	ochronić.	Uczyń	mnie	dość	silnym.

Czuł	 się	 taki	 słaby.	 Utrata	 krwi.	 Odkrył,	 że	 przechyla	 się,	 i	 zmęczonymi	 dłońmi opatrzył	ranę.	A	później,	czując	straszliwą	wewnętrzną	pustkę,	położył	się	obok	Tiena i	przytulił	go.

–	Nie	martw	się	–	wyszeptał	Kaladin.	Kiedy	zaczął	płakać?	–	Zabiorę	cię	do	domu.

Ochronię	cię,	Tien.	Zabiorę	cię	z	powrotem…

Tulił	ciało	aż	do	wieczora,	długo	po	zakończeniu	bitwy,	przyciskając	je	do	siebie,

gdy	powoli	stygło.

*

Kaladin	zamrugał.	Nie	był	w	tym	zagłębieniu	z	Tienem.	Był	na	płaskowyżu.

Słyszał	odległe	krzyki	umierających	ludzi.

Nienawidził	myśleć	o	tamtym	dniu.	Prawie	żałował,	że	w	ogóle	poszedł	poszukać

Tiena.	 Gdyby	 tego	 nie	 zrobił,	 mógłby	 nie	 patrzeć.	 Nie	 musiałby	 bezradnie	 klęczeć, kiedy	jego	brat	ginął.

To	 znów	 się	 działo.	 Skała,	 Moash,	 Teft.	 Wszyscy	 zginą.	 A	 on	 tu	 leżał,	 znów bezsilny.	Ledwie	się	ruszał.	Czuł	się	wyczerpany.

–	Kaladinie	–	szepnął	ktoś.

Zamrugał.	Syl	unosiła	się	przed	nim.

–	Czy	znasz	Słowa?

–	Chciałem	tylko	ich	ochronić	–	wyszeptał.

–	I	dlatego	przybyłam.	Słowa,	Kaladinie.

–	Umrą.	Nie	mogę	ich	uratować.	Ja…

Amaram	wymordował	jego	ludzi	na	jego	oczach.

Bezimienny	Odpryskowy	zabił	Dalleta.

Jasnooki	zabił	Tiena.

Nie.

Kaladin	przetoczył	się	i	zmusił	do	wstania,	chwiejąc	się	na	nogach.

Nie!

Drużyna	 mostu	 czwartego	 jeszcze	 nie	 postawiła	 mostu.	 To	 go	 zaskoczyło.	 Wciąż przepychali	 go	 ponad	 rozpadliną,	 a	 Parshendi	 tłoczyli	 się	 po	 drugiej	 stronie, niecierpliwi,	 ich	 pieśń	 stawała	 się	 coraz	 bardziej	 gorączkowa.	 Wydawało	 mu	 się,	 że urojenia	trwały	wiele	godzin,	ale	w	rzeczywistości	minęło	kilka	uderzeń	serca.

NIE!

Przed	 Kaladinem	 leżało	 nosidło	 Lopena.	 Pośród	 osuszonych	 bukłaków	 i

poszarpanych	bandaży	dostrzegł	włócznię,	jej	stalowy	grot	odbijał	słońce.	Szeptała	do niego.	Przerażała	go,	a	on	ją	kochał.

„Kiedy	 nadejdzie	 czas,	 mam	 nadzieję,	 że	 będziesz	 gotów.	 Bo	 ci	 tutaj	 będą	 cię potrzebować”.

Chwycił	włócznię,	pierwszą	prawdziwą	broń,	którą	miał	w	ręku	od	czasu	pokazu

w	 rozpadlinie	 przed	 tak	 wieloma	 tygodniami.	 I	 zaczął	 biec.	 Z	 początku	 powoli.

Nabierając	 prędkości.	 Nie	 zważając	 na	 nic,	 choć	 jego	 ciało	 było	 wyczerpane.	 Ale	 nie zatrzymał	 się.	 Biegł	 naprzód,	 coraz	 szybciej,	 w	 stronę	 mostu.	 Który	 znajdował	 się dopiero	w	połowie	rozpadliny.

Syl	znalazła	się	przed	nim	i	patrzyła	na	niego,	wyraźnie	zatroskana.

–	Słowa,	Kaladinie!

Skała	krzyknął,	kiedy	Kaladin	wbiegł	na	poruszający	się	most.	Drewno	zakołysało

się	pod	nim.	Most	był	wysunięty	nad	rozpadlinę,	ale	nie	dotarł	jeszcze	do	jej	drugiego końca.

–	Kaladinie!	–	wrzasnął	Teft.	–	Co	robisz?

Kaladin	krzyknął,	kiedy	dotarł	do	końca	mostu.	Znalazłszy	w	sobie	odrobinę	siły,

uniósł	włócznię	i	rzucił	się	z	końca	drewnianej	konstrukcji,	wznosząc	się	w	powietrze nad	ogromną	pustką.

Mostowi	krzyczeli	przerażeni.	Syl	krążyła	wokół	niego	zaniepokojona.	Parshendi

patrzyli	z	zadziwieniem	jak	samotny	mostowy	unosi	się	w	powietrzu	w	ich	stronę.

W	jego	wyczerpanym,	wycieńczonym	ciele	nie	pozostała	żadna	siła.	W	tej	chwili

znieruchomiałego	 czasu	 spojrzał	 w	 dół	 na	 wrogów.	 Parshendi	 z	 ich	 marmurkową, czerwono-czarną	 skórą.	 Żołnierze	 unoszący	 dobrze	 wykonaną	 broń,	 jakby	 chcieli	 ciąć go	 jeszcze	 na	 niebie.	 Obcy,	 dziwadła	 we	 wrośniętych	 w	 ciała	 pancerzach	 i	 hełmach.

Wielu	miało	brody.

Brody	ozdobione	świecącymi	klejnotami.

Kaladin	wciągnął	powietrze.

Niczym	 moc	 wybawienia	 –	 niczym	 promienie	 słońca	 z	 oczu	 Wszechmocnego	 –

Burzowe	 Światło	 wybuchło	 z	 tych	 klejnotów.	 Leciało	 przez	 powietrze	 w	 widocznych pasmach,	 jak	 błyszczące	 kolumny	 świetlistego	 dymu.	 Wirujące,	 skręcające	 się	 i kłębiące	jak	miniaturowe	chmury	burzowe,	aż	w	niego	uderzyły.

I	burza	znów	ożyła.

Kaladin	 uderzył	 w	 skalną	 półkę,	 jego	 nogi	 znów	 były	 silne,	 umysł,	 ciało	 i	 krew ożywione	 energią.	 Opadł	 przykucnięty,	 z	 włócznią	 pod	 pachą,	 a	 niewielki	 krąg Burzowego	Światła	rozszedł	się	wokół	niego	w	kręgu,	wepchnięty	w	skałę	przez	jego upadek.	 Oszołomieni	 Parshendi	 cofnęli	 się,	 otwierając	 szeroko	 oczy.	 Ich	 pieśń przycichła.

Strużka	 Burzowego	 Światła	 zasklepiła	 rany	 na	 jego	 ramieniu.	 Uśmiechnął	 się,

unosząc	włócznię	przed	sobą.	Była	mu	znajoma,	niczym	ciało	utraconej	kochanki.

SŁOWA,	 powiedział	 głos,	 pełen	 nacisku,	 jakby	 w	 jego	 głowie.	 W	 tej	 chwili

Kaladin	 z	 zadziwieniem	 zorientował	 się,	 że	 je	 zna,	 choć	 nikt	 mu	 ich	 nigdy	 nie

powiedział.

–	Będę	chronił	tych,	którzy	nie	mogą	ochronić	się	sami	–	wyszeptał.

Drugi	Ideał	Świetlistych	Rycerzy.

*

W	 powietrzu	 rozległ	 się	 głośny	 trzask,	 jak	 potężny	 grzmot,	 choć	 niebo	 było czyste.	 Teft	 zatoczył	 się	 do	 tyłu	 –	 właśnie	 ustawili	 most	 –	 i	 zaczął	 się	 gapić	 z	 resztą drużyny.	Kaladin	eksplodował	energią.

Wypłynęła	 z	 niego	 eksplozja	 jasności,	 fala	 białego	 dymu.	 Burzowe	 Światło.

Uderzyła	 z	 całą	 siłą	 w	 pierwszy	 szereg	 Parshendich,	 odrzucając	 ich	 do	 tyłu,	 a	 Teft musiał	unieść	dłoń,	by	osłonić	oczy	przed	blaskiem.

–	 Coś	 się	 właśnie	 zmieniło	 –	 wyszeptał	 Moash,	 również	 unosząc	 dłoń.	 –	 Coś ważnego.

Kaladin	uniósł	włócznię.	Potężne	światło	zaczęło	przygasać,	cofać	się.	Jego	ciało

emanowało	 teraz	 bardziej	 przytłumionym	 blaskiem.	 Świetlistym,	 jak	 dym	 z

eterycznego	ogniska.

W	 pobliżu	 część	 Parshendich	 uciekła,	 ale	 inni	 podeszli	 bliżej	 i	 unieśli	 broń	 w wyzwaniu.	Kaladin	obrócił	się	do	nich,	żyjąca	burza	stali,	drewna	i	determinacji.



„Nazwali	to	Ostatnim	Spustoszeniem,	ale	nas	okłamali.	Nasi	bogowie	nas	okłamali.

Och,	 jakże	 nas	 okłamali.	 Nadchodzi	 Wieczna	 Burza.	 Słyszę	 jej	 szepty,	 widzę	 jej	 ścianę burzy,	znam	jej	serce”.

Tanatanes	 roku	 1173,	 8	 sekund	 przed	 śmiercią.	 Wędrowny	 robotnik	 z	 Aziru.

Próbka	godna	szczególnej	uwagi.

Żołnierze	 w	 niebieskich	 mundurach	 wrzeszczeli,	 wydawali	 okrzyki	 wojenne,	 by

dodać	 sobie	 otuchy.	 Dźwięki	 były	 jak	 ryczący	 wodospad	 za	 plecami	 Adolina,	 kiedy gorączkowo	 machał	 Ostrzem.	 Nie	 było	 miejsca	 na	 przyjęcie	 odpowiedniej	 postawy.

Musiał	 się	 poruszać,	 przebijać	 się	 przez	 Parshendich,	 prowadząc	 swoich	 ludzi	 w stronę	zachodniej	rozpadliny.

Wierzchowce	 jego	 i	 ojca	 były	 bezpieczne,	 niosły	 rannych	 w	 tylnych	 szeregach.

Odpryskowi	 nie	 ważyli	 się	 wsiąść	 na	 ich	 grzbiet.	 W	 takim	 ścisku	 ryshadyjskie zostałyby	porąbane	na	kawałki,	a	ich	jeźdźcy	zrzuceni.

Taki	 manewr	 bitewny	 nie	 byłby	 możliwy	 bez	 Odpryskowych.	 Natarcie	 na

przeważającą	 liczbę?	 W	 wykonaniu	 rannych,	 wyczerpanych	 żołnierzy?	 Zostaliby

zatrzymani	w	miejscu	i	zmiażdżeni.

Ale	 Odpryskowych	 nie	 dało	 się	 tak	 łatwo	 zatrzymać.	 Z	 Pancerzami

wypuszczającymi	Burzowe	Światło,	zadając	szerokie	ciosy	sześciostopowymi	ostrzami,

Adolin	i	Dalinar	zmiażdżyli	obronę	Parshednich,	tworząc	wyłom.	Ich	ludzie	–	najlepiej wyszkoleni	ze	wszystkich	Alethich	–	wiedzieli,	jak	go	wykorzystać.	Utworzyli	klin	za Odpryskowymi,	odpychając	armie	Parshendich	na	boki	i	wykorzystując	maszerujących w	szyku	włóczników,	by	iść	ciągle	naprzód.

Adolin	 prawie	 truchtał.	 Nachylenie	 wzgórza	 działało	 na	 ich	 korzyść,	 lepiej

trzymali	 się	 na	 nogach,	 spadali	 w	 dół	 zbocza	 jak	 rozpędzone	 chulle.	 Szansa	 na przeżycie,	 gdy	 wszystko	 wydawało	 się	 stracone,	 dała	 żołnierzom	 energię	 do ostatniego	biegu	ku	wolności.

Mieli	 olbrzymie	 straty.	 Siły	 Dalinara	 już	 utraciły	 kolejny	 tysiąc	 z	 czterech,	 może nawet	 więcej.	 Ale	 to	 się	 nie	 liczyło.	 Parshendi	 walczyli,	 by	 zabijać,	 lecz	 Alethi	 –	 tym razem	–	walczyli,	by	przeżyć.

*

Żyjący	 Heroldowie	 ponad	 nami,	 pomyślał	 Teft,	 patrząc,	 jak	 Kaladin	 walczy.

Jeszcze	przed	chwilą	chłopak	wydawał	się	bliski	śmierci,	miał	ziemistą	skórę	i	drżące ręce.	 Teraz	 był	 świetlistym	 wirem,	 burzą	 uzbrojoną	 we	 włócznię.	 Teft	 widział	 wiele bitew,	 ale	 nigdy	 czegoś,	 co	 by	 choć	 trochę	 to	 przypominało.	 Kaladin	 samodzielnie utrzymywał	 przyczółek	 przy	 moście.	 Białe	 Burzowe	 Światło	 wypływało	 z	 niego	 jak płonący	 ogień.	 Jego	 prędkość	 była	 niewiarygodna,	 niemal	 nieludzka,	 a	 do	 tego precyzja	 –	 każde	 pchnięcie	 włóczni	 trafiało	 w	 szyję,	 bok	 albo	 inne	 odsłonięte	 miejsce na	ciele	Parshendich.

Nie	chodziło	jedynie	o	Burzowe	Światło.	Teft	fragmentarycznie	przypominał	sobie

to,	 czego	 chciała	 go	 nauczyć	 rodzina,	 ale	 te	 wspomnienia	 się	 zgadzały.	 Burzowe Światło	 nie	 dawało	 umiejętności.	 Nie	 mogło	 uczynić	 z	 człowieka	 kogoś,	 kim	 nie	 był.

Wzmacniało,	dodawało	sił	i	energii.

Udoskonalało.

Kaladin	 uchylił	 się	 nisko,	 uderzając	 drzewcem	 włóczni	 w	 nogę	 Parshendiego,

rzucając	 go	 na	 ziemię.	 Natychmiast	 podniósł	 się	 i	 drzewcem	 zablokował	 drzewce wzniesionego	do	ciosu	topora.	Puścił	je	jedną	ręką	i	wepchnął	grot	włóczni	pod	pachę Parshendiego,	 przebijając	 ją.	 Kiedy	 ten	 Parshendi	 upadł,	 Kaladin	 wyrwał	 włócznię	 i wbił	 jej	 koniec	 w	 głowę	 innego	 przeciwnika,	 który	 znalazł	 się	 zbyt	 blisko.	 Koniec włóczni	rozpadł	się	w	deszczu	drzazg,	a	hełm	Parshendiego	eksplodował.

Nie,	 tu	 nie	 chodziło	 tylko	 o	 Burzowe	 Światło.	 To	 był	 mistrz	 włóczni,	 którego zdolności	zostały	właśnie	wzniesione	na	niewiarygodny	poziom.

Wokół	 Tefta	 zebrali	 się	 zadziwieni	 mostowi.	 Jego	 ranna	 ręka	 bolała	 mniej	 niż powinna.

–	 Jest	 jak	 część	 wiatru	 –	 powiedział	 Drehy.	 –	 Ściągnięta	 na	 ziemię	 i	 obdarzona życiem.	To	nie	człowiek.	To	spren.

–	 Sigzilu?	 –	 spytał	 Blizna.	 Miał	 szeroko	 otwarte	 oczy.	 –	 Widziałeś	 kiedyś	 coś takiego?

Ciemnoskóry	mężczyzna	potrząsnął	głową.

–	Ojcze	Burz	–	wyszeptał	Peet.	–	Kim…	kim	on	jest?

–	 Jest	 naszym	 dowódcą	 –	 powiedział	 Teft,	 wyrywając	 się	 z	 zadumy.	 Po	 drugiej stronie	 rozpadliny	 Kaladin	 z	 trudem	 uniknął	 ciosu	 maczugą.	 –	 I	 potrzebuje	 naszej pomocy!	 Oddział	 pierwszy	 i	 drugi,	 po	 lewej.	 Nie	 pozwólcie,	 żeby	 Parshendi	 zaszli	 go od	 tyłu.	 Trzeci	 i	 czwarty,	 wy	 ze	 mną	 po	 prawej!	 Skała	 i	 Lopen,	 bądźcie	 gotowi odciągnąć	rannych.	Reszta,	szyk	nierównego	muru.	Nie	atakujcie,	utrzymujcie	się	przy życiu	i	powstrzymujcie	ich.	A,	Lopen,	rzuć	mu	włócznię,	która	nie	jest	połamana!

*

Dalinar	ryknął,	powalając	grupę	Parshendich	z	mieczami.	Przebiegł	po	ich	ciałach

w	 górę	 niewielkiego	 zbocza	 i	 skoczył,	 spadając	 kilka	 stóp	 na	 Parshendich	 poniżej, zadając	 szerokie	 ciosy	 Ostrzem.	 Pancerz	 był	 ogromnym	 ciężarem	 na	 jego	 plecach,	 ale energia	 walki	 dodawała	 mu	 sił.	 Kobaltowa	 Gwardia	 –	 te	 resztki,	 które	 pozostały	 – ryknęła	i	skoczyła	za	nim.

Byli	 skazani	 na	 zagładę.	 Ci	 mostowi	 już	 nie	 żyli.	 Ale	 Dalinar	 błogosławił	 ich	 za poświęcenie.	W	ostatecznym	rozliczeniu	mogło	się	nie	liczyć,	ale	zmieniło	podróż.	Tak powinni	ginąć	żołnierze	–	nie	osaczeni	i	przerażeni,	ale	walczący	z	pasją.

Nie	osunie	się	cicho	w	ciemność.	Zupełnie	nie.	Znów	krzyknął	wyzywająco	i	wbił

się	 w	 grupę	 Parshendich,	 wirując	 i	 machając	 Ostrzem.	 Zatoczył	 się	 przez	 grupę martwych	Parshendich,	których	oczy	płonęły.

I	wypadł	na	otwartą	przestrzeń.

Zamrugał,	oszołomiony.	Udało	nam	się,	pomyślał	z	niedowierzaniem.	Przebiliśmy

się.	 Za	 jego	 plecami	 żołnierze	 krzyknęli,	 ich	 zmęczone	 głosy	 wydawały	 się	 równie zdziwione.	Tuż	przed	nimi	ostatnia	grupa	Parshendich	dzieliła	Dalinara	od	rozpadliny.

Ale	byli	odwróceni	do	niego	plecami.	Dlaczego…

Mostowi.

Mostowi	 walczyli.	 Dalinar	 zagapił	 się,	 zmęczonymi	 rękami	 opuszczając	 Dawcę

Przysięgi.





Malutka





grupka





mostowych

utrzymała

przyczółek,





desperacko

powstrzymując	Parshendich,	którzy	próbowali	ich	odepchnąć.

To	była	najbardziej	zadziwiająca,	najwspanialsza	rzecz,	jaką	widział	Dalinar.

Adolin	 z	 okrzykiem	 przebił	 się	 przez	 Parshendich	 na	 lewo	 od	 Dalinara.	 Pancerz młodzieńca	 był	 podrapany	 i	 popękany,	 a	 hełm	 się	 rozpadł,	 niebezpiecznie	 odsłaniając głowę.	Ale	jego	twarz	była	radosna.

–	 Idźcie,	 idźcie!	 –	 krzyknął	 Dalinar,	 wskazując.	 –	 Dajcie	 im	 wsparcie,	 niech	 was burza!	Jeśli	ci	mostowi	zginą,	wszyscy	jesteśmy	martwi!

Adolin	 rzucił	 się	 naprzód	 z	 Kobaltową	 Gwardią.	 Galant	 i	 Pewnokrwisty, ryshadyjski	 Adolina,	 przegalopowały	 obok,	 każdy	 niósł	 trzech	 rannych.	 Dalinar żałował,	że	musi	zostawić	tak	wielu	rannych	na	zboczach,	ale	Kodeks	mówił	jasno.	W

tym	 wypadku	 ważniejsze	 było	 zapewnienie	 bezpieczeństwa	 żołnierzom,	 których	 mógł

uratować.

Dalinar	 odwrócił	 się,	 by	 zaatakować	 główną	 grupę	 Parshendich	 po	 lewej, upewnić	 się,	 że	 korytarz	 pozostanie	 otwarty	 dla	 jego	 oddziałów.	 Wielu	 żołnierzy przedzierało	 się	 w	 stronę	 bezpieczeństwa,	 choć	 kilka	 oddziałów	 potwierdziło	 swoją dzielność	 i	 ustawiło	 się	 po	 obu	 stronach,	 poszerzając	 lukę.	 Pot	 przemoczył	 tkaninę umocowaną	 wewnątrz	 hełmu	 Dalinara	 i	 spływał	 kroplami	 po	 jego	 czole,	 do	 lewego oka.	Mężczyzna	zaklął	i	sięgnął,	by	unieść	zasłonę,	lecz	zamarł.

Wrogie	 oddziały	 się	 rozstępowały.	 Oto	 pośród	 nich	 stał	 wysoki	 na	 siedem	 stóp Parshendi	 w	 błyszczącym	 srebrnym	 Pancerzu	 Odprysku,	 który	 pasował	 jak	 tylko Pancerz	potrafił,	dostosował	się	do	jego	masywnej	sylwetki.	Jego	Ostrze	było	groźne	i pofalowane,	 jak	 płomienie,	 które	 zastygły	 w	 metal.	 Uniósł	 je	 w	 stronę	 Dalinara	 w geście	pozdrowienia.

–	Teraz?!	–	ryknął	z	niedowierzaniem	Kholin.	–	Teraz	przybywasz?

Odpryskowy	 wystąpił	 naprzód,	 jego	 stalowe	 buty	 z	 brzękiem	 uderzały	 o	 skałę.

Inni	Parshendi	się	wycofali.

–	 Dlaczego	 nie	 wcześniej?	 –	 spytał	 Dalinar,	 pośpiesznie	 przyjmując	 Postawę Wiatru	 i	 mrugając	 lewym	 okiem,	 by	 usunąć	 pot.	 Stał	 w	 pobliżu	 długiej,	 owalnej skalnej	 formacji	 przypominającej	 nieco	 księgę	 ułożoną	 na	 boku.	 –	 Dlaczego przeczekałeś	całą	bitwę,	by	zaatakować	właśnie	teraz?	Kiedy…

Kiedy	 Dalinar	 miał	 uciec.	 Najwyraźniej	 ten	 Odpryskowy	 również	 był	 gotów pozwolić	 swoim	 towarzyszom,	 by	 rzucali	 się	 na	 Dalinara,	 gdy	 zdawało	 się	 oczywiste, że	 zginie.	 Być	 może	 pozwalali	 zwyczajnym	 żołnierzom	 na	 próbę	 zdobycia	 Odprysków, jak	to	robiono	w	ludzkich	armiach.	Teraz,	kiedy	Dalinar	mógł	uciec,	możliwość	utraty Pancerza	i	Ostrza	była	zbyt	duża,	więc	wysłano	Odpryskowego,	by	z	nim	walczył.

Odpryskowy	 podszedł,	 mówiąc	 w	 języku	 Parshendich.	 Dalinar	 nie	 rozumiał	 ani słowa.	 Uniósł	 Ostrze	 i	 przyjął	 postawę.	 Parshendi	 powiedział	 coś	 jeszcze,	 sapnął	 i zadał	cios.

Dalinar	zaklął	pod	nosem,	wciąż	był	ślepy	na	lewe	oko.	Uchylił	się,	zamachnął	się Ostrzem	i	 uderzył	w	 broń	przeciwnika.	 Siła	uderzenia	 nim	wstrząsnęła.	 Jego	 mięśnie reagowały	powoli.	Burzowe	Światło	nadal	wyciekało	przez	pęknięcia	w	pancerzu,	ale ustawało.	Niedługo	Pancerz	przestanie	reagować.

Odpryskowy	 znów	 zaatakował.	 Jego	 postawa	 nie	 była	 znana	 Dalinarowi,	 ale robiła	 wrażenie	 czegoś	 wyszkolonego.	 To	 nie	 był	 dzikus	 bawiący	 się	 potężną	 bronią, lecz	wyszkolony	Odpryskowy.	Dalinar	znów	był	zmuszony	sparować,	do	czego	Postawa Wiatru	 w	 założeniu	 nie	 służyła.	 Jego	 obciążone	 mięśnie	 poruszały	 się	 zbyt	 wolno,	 a Pancerz	był	zbyt	popękany,	by	mógł	zaryzykować	i	wystawić	się	na	cios.

Uderzenie	niemal	wytrąciło	go	z	postawy.	Zacisnął	zęby,	wsparł	cios	całym	swoim ciężarem	 i	 świadomie	 rzucił	 się	 zbyt	 mocno	 naprzód,	 kiedy	 nadszedł	 kolejny	 cios Parshendiego.	Ostrza	zetknęły	się	z	głośnym	brzękiem,	wyrzucając	w	powietrze	deszcz iskier	niczym	stopiony	metal.

Dalinar	 szybko	 odzyskał	 równowagę	 i	 rzucił	 się	 naprzód,	 próbując	 uderzyć ramieniem	w	pierś	wroga.	Parshendi	był	jednak	wciąż	pełen	mocy,	a	jego	Pancerz	cały.

Zszedł	mu	z	drogi	i	prawie	trafił	Dalinara	w	plecy.

Kholin	 przekręcił	 się	 w	 ostatniej	 chwili,	 następnie	 obrócił	 się	 i	 wskoczył	 na niedużą	skałę,	po	czym	wszedł	na	wyższą	półkę	i	dotarł	na	szczyt.	Parshendi	podążył

za	 nim,	 na	 co	 liczył	 Dalinar.	 Niepewne	 oparcie	 dla	 stóp	 podwyższało	 stawkę,	 co	 mu odpowiadało.	 Jeden	 cios	 mógł	 zniszczyć	 Dalinara.	 A	 to	 oznaczało	 podejmowanie ryzyka.

Kiedy	 Parshendi	 zbliżył	 się	 do	 szczytu	 skały,	 Dalinar	 zaatakował,	 wykorzystując przewagę	 pewniejszego	 oparcia	 dla	 stóp	 i	 wysokości.	 Parshendi	 nie	 próbował	 się uchylić.	Przyjął	cios	na	hełm,	który	popękał,	ale	zyskał	szansę,	by	ciąć	nogi	Dalinara.

Ten	odskoczył	do	tyłu,	czuł	się	boleśnie	powolny.	Ledwie	udało	mu	się	zejść	z	drogi	i nie	zdążył	zadać	drugiego	ciosu,	zanim	Parshendi	wspiął	się	na	szczyt.

Przeciwnik	zadał	brutalne	pchnięcie.	Zaciskając	zęby,	Dalinar	uniósł	przedramię, by	 zablokować	 cios,	 a	 jednocześnie	 zrobił	 krok	 naprzód,	 modląc	 się	 do	 Heroldów,	 by jego	 osłona	 wytrzymała	 uderzenie.	 Ostrze	 Parshendiego	 uderzyło	 w	 Pancerz, roztrzaskując	 zarękawie	 i	 wstrząsając	 ramieniem	 Dalinara.	 Rękawica	 na	 jego	 pięści nagle	zaczęła	sprawiać	wrażenie,	że	zrobiono	ją	z	ołowiu,	ale	Dalinar	nie	zatrzymywał

się	i	uniósł	rękę	do	ciosu.

Nie	w	pancerz	Parshendiego,	lecz	w	skałę	pod	nim.

W	 chwili,	 kiedy	 stopione	 kawałki	 zarękawia	 poleciały	 w	 powietrze,	 przeciął

skalną	 półkę	 pod	 stopami	 przeciwnika.	 Cały	 fragment	 się	 oderwał,	 a	 Odpryskowy poleciał	wraz	z	nim	do	tyłu.

Dalinar	 uderzył	 w	 ziemię	 pięścią	 –	 tej	 ręki,	 na	 której	 nie	 miał	 już	 zarękawia	 –	 i uwolnił	 rękawicę.	 Rozpięła	 się,	 a	 on	 wysunął	 dłoń.	 Pot	 sprawił,	 że	 zrobiło	 mu	 się zimno.	Zostawił	rękawicę	–	bez	zarękawia	i	tak	już	nie	działała	właściwie	–	i	z	rykiem zamachnął	 się,	 trzymając	 Ostrze	 w	 drugiej	 dłoni.	 Odciął	 kolejny	 kawał	 skały,	 która poleciała	w	stronę	Odpryskowego.

Parshendi	podniósł	się	z	trudem,	lecz	w	tej	właśnie	chwili	skała	uderzyła	w	niego z	 głośnym	 trzaskiem,	 wzbudzając	 chmurę	 Burzowego	 Światła.	 Dalinar	 zszedł	 na	 dół, próbując	 dopaść	 Parshendiego,	 kiedy	 ten	 leżał	 bez	 ruchu.	 Niestety,	 ciągnął	 za	 sobą prawą	nogę	i	kiedy	dotarł	na	ziemię,	utykał.	Gdyby	zdjął	trzewik,	nie	mógłby	utrzymać na	sobie	reszty	Pancerza.

Zacisnął	 zęby,	 zatrzymując	 się,	 kiedy	 Parshendi	 wstał.	 Był	 zbyt	 wolny.	 Pancerz przeciwnika,	 choć	 popękany	 w	 wielu	 miejscach,	 nie	 był	 aż	 tak	 uszkodzony,	 jak Dalinara.	 Co	 zadziwiające,	 udało	 mu	 się	 zachować	 Ostrze.	 Opuścił	 głowę	 w	 stronę Dalinara,	jego	oczy	kryły	się	za	hełmem.	Wokół	nich	w	milczeniu	stali	inni	Parshendi, tworząc	krąg.	Patrzyli,	ale	się	nie	wtrącali.

Dalinar	 uniósł	 Ostrze,	 trzymał	 je	 w	 jednej	 ręce	 okrytej	 rękawicą	 i	 jednej	 nagiej.

Wiatr	chłodził	jego	spoconą	odsłoniętą	dłoń.

Ucieczka	nie	miała	sensu.	Walczył	tutaj.

*

Po	raz	pierwszy	od	wielu	miesięcy	Kaladin	czuł	się	w	pełni	świadomy	i	żywy.

Piękno	 włóczni	 świszczącej	 w	 powietrzu.	 Jedność	 ciała	 i	 umysłu,	 dłonie	 i	 stopy reagujące	 natychmiastowo,	 szybciej	 niż	 myśl.	 Wyrazistość	 i	 bliskość	 starych	 postaw, które	poznał	w	najgorszym	okresie	życia.

Jego	broń	była	przedłużeniem	jego	osoby,	poruszał	nią	tak	łatwo	i	instynktownie jak	 palcami.	 Wirując,	 przebijał	 się	 przez	 Parshendich,	 mszcząc	 się	 na	 tych,	 którzy zamordowali	 tak	 wielu	 jego	 przyjaciół.	 Zapłata	 za	 każdą	 strzałę	 wypuszczoną	 w	 jego stronę.

Burzowe	Światło	pulsujące	ekstatycznie	w	żyłach	sprawiło,	że	poczuł	rytm	bitwy.

Podobny	do	rytmu	pieśni	Parshendich.

A	oni	śpiewali.	Doszli	do	siebie	po	tym,	jak	widzieli	go	pijącego	Burzowe	Światło i	 wypowiadającego	 Słowa	 Drugiego	 Ideału.	 Atakowali	 teraz	 falami,	 gorączkowo pragnąc	dostać	się	do	mostu	i	zrzucić	go.	Niektórzy	przeskoczyli	na	drugą	stronę,	by zaatakować	 stamtąd,	 ale	 Moash	 poprowadził	 mostowych,	 by	 zareagowali	 na	 nowe zagrożenie.	Co	zadziwiające,	utrzymali	się.

Syl	 wirowała	 wokół	 Kaladina,	 rozmywając	 się,	 trzymała	 się	 fal	 Burzowego Światła	 wznoszących	 się	 z	 jego	 skóry,	 poruszała	 się	 niczym	 liść	 na	 burzy.	 Jak urzeczona.	Nigdy	wcześniej	jej	takiej	nie	widział.

Nie	 przerywał	 ataków	 –	 w	 pewnym	 sensie	 był	 to	 jeden	 atak,	 gdyż	 każdy	 cios płynnie	przechodził	w	następny.	Jego	włócznia	się	nie	zatrzymywała	i	razem	ze	swoimi ludźmi	 odpychał	 Parshendich,	 przyjmując	 każde	 wyzwanie,	 gdy	 parami	 występowali naprzód.

Zabijał.	 Mordował.	 Krew	 tryskała	 w	 powietrze,	 a	 umierający	 jęczeli	 u	 jego	 stóp.

Próbował	nie	zwracać	na	to	uwagi.	Byli	wrogiem.	Jednak	czysta	chwała	tego,	co	robił, wydawała	się	sprzeczna	ze	spustoszeniem,	do	którego	doprowadził.

Chronił.	 Ratował.	 A	 jednocześnie	 zabijał.	 Jak	 coś	 tak	 straszliwego	 mogło	 być jednocześnie	takie	piękne?

Uchylił	 się	 przed	 ciosem	 pięknym	 srebrzystym	 mieczem,	 następnie	 uderzył

włócznią	w	bok,	łamiąc	żebra.	Zakręcił	włócznią,	miażdżąc	jej	już	uszkodzone	drzewce o	bok	sąsiedniego	Parshendiego.	Rzucił	resztkami	w	trzeciego	i	złapał	nową	włócznię, którą	 rzucił	 mu	 Lopen.	 Herdaz	 zabierał	 je	 leżącym	 w	 pobliżu	 trupom	 Alethich	 i	 w miarę	potrzeb	rzucał	Kaladinowi.

Kiedy	walczył	z	przeciwnikiem,	czegoś	się	o	nim	dowiadywał.	Czy	wrogowie	byli staranni	i	precyzyjni?	Czy	nacierali	naprzód,	agresywni	i	dominujący?	Czy	przeklinali, żeby	 rozwścieczyć?	 Czy	 byli	 bezwzględni,	 czy	 zostawiali	 w	 spokoju	 przeciwnika, którego	unieszkodliwili?

Był	 pod	 wrażeniem	 Parshendich.	 Walczył	 z	 całymi	 dziesiątkami,	 a	 każdy	 miał

nieco	 inny	 styl	 walki.	 Wydawało	 się,	 że	 na	 raz	 wysyłali	 przeciwko	 niemu	 dwóch	 lub czterech.	 Ich	 ataki	 były	 staranne	 i	 skoordynowane,	 a	 każda	 para	 walczyła	 razem.

Wydawało	się,	że	szanują	jego	umiejętności.

Co	 najważniejsze,	 unikali	 walki	 z	 Blizną	 i	 Teftem,	 którzy	 byli	 ranni,	 miast	 tego skupiali	 się	 na	 Kaladinie,	 Moashu	 i	 tych	 włócznikach,	 którzy	 wykazywali	 się najlepszymi	 umiejętnościami.	 To	 wcale	 nie	 byli	 prymitywni	 dzicy,	 których	 kazano	 mu się	 spodziewać.	 To	 byli	 zawodowi	 żołnierze,	 na	 polu	 bitwy	 trzymający	 się	 kodeksu honorowego,	jakiego	brakowało	większości	Alethich.	Wśród	nich	znalazł	to,	co	zawsze chciał	znaleźć	u	żołnierzy	na	Strzaskanych	Równiach.

To	nim	wstrząsnęło.	Odkrył,	że	szanuje	Parshendich,	których	zabijał.

Burza	 wewnątrz	 w	 końcu	 popchnęła	 go	 naprzód.	 Wybrał	 drogę,	 a	 ci	 Parshendi wyrżnęliby	 armię	 Dalinara	 Kholina	 bez	 chwili	 żalu.	 Kaladin	 się	 zobowiązał.

Przeprowadzi	przez	to	siebie	i	swoich	ludzi.

Nie	 był	 pewien,	 jak	 długo	 walczył.	 Drużyna	 mostu	 czwartego	 trzymała	 się zadziwiająco	 dobrze.	 Z	 pewnością	 nie	 walczyli	 zbyt	 długo,	 gdyż	 inaczej	 zostaliby przytłoczeni.	 Jednak	 gromada	 rannych	 i	 umierających	 Parshendich	 wokół	 Kaladina jakby	sugerowały	godziny.

Poczuł	 ulgę,	 a	 jednocześnie	 dziwne	 rozczarowanie,	 kiedy	 postać	 w	 Pancerzu przebiła	się	przez	szeregi	Parshendich,	wypuszczając	chmarę	żołnierzy	w	niebieskich mundurach.	 Kaladin	 cofnął	 się	 niechętnie,	 serce	 waliło	 mu	 w	 piersi,	 burza	 w	 żyłach przycichła.	 Światło	 wypływające	 z	 jego	 skóry	 przestało	 być	 widoczne.	 Ciągły	 dopływ Parshendich	 z	 klejnotami	 w	 warkoczach	 zapewniał	 mu	 stały	 przypływ	 Burzowego Światła	na	początku	walki,	ale	ci	później	przychodzili	do	niego	bez	klejnotów.	Kolejna wskazówka,	 że	 nie	 byli	 ograniczonymi	 bestiami,	 jak	 przedstawiali	 ich	 jasnoocy.

Widzieli,	 co	 robi,	 i	 nawet	 jeśli	 tego	 nie	 pojmowali,	 znaleźli	 sposób,	 by	 mu przeszkodzić.

Miał	 dość	 Światła,	 by	 nie	 upaść.	 Ale	 kiedy	 Alethi	 odepchnęli	 Parshendich, Kaladin	zorientował	się,	że	przybyli	w	samą	porę.

Muszę	 być	 z	 tym	 bardzo	 ostrożny,	 pomyślał.	 Wewnętrzna	 burza	 sprawiała,	 że pragnął	 się	 ruszać	 i	 atakować,	 ale	 wykorzystywanie	 jej	 wyczerpywało	 jego	 ciało.	 Im więcej	 jej	 używał,	 tym	 szybciej	 ją	 zużywał,	 a	 im	 szybciej	 ją	 zużywał,	 tym	 gorzej	 się czuł,	kiedy	mu	jej	zabrakło.

Alethyjscy	 żołnierze	 zajęli	 się	 obroną	 mostu	 po	 obu	 stronach,	 a	 wyczerpani mostowi	 wycofali	 się,	 wielu	 usiadło	 i	 zaczęło	 zaciskać	 ręce	 na	 ranach.	 Kaladin pośpieszył	do	nich.

–	Raport!

–	 Trzech	 nie	 żyje	 –	 powiedział	 ponuro	 Skała,	 klękając	 obok	 ciał,	 które	 ułożył.

Malop,	Bezuchy	Jaks	i	Narm.

Kaladin	 posmutniał.	 Ciesz	 się,	 że	 reszta	 żyje,	 powiedział	 sobie.	 Łatwo	 było	 tak pomyśleć.	Gorzej	zaakceptować.

–	Jak	reszta?

Pięciu	 kolejnych	 miało	 poważne	 rany,	 ale	 Skała	 i	 Lopen	 się	 nimi	 zajęli.	 Ci	 dwaj dużo	 się	 od	 Kaladina	 nauczyli.	 Niewiele	 więcej	 mógł	 zrobić	 dla	 rannych.	 Spojrzał	 na ciało	Malopa.	Mężczyzna	został	trafiony	toporem	w	ramię,	które	zostało	odcięte,	a	kość strzaskana.	Zmarł	z	upływu	krwi.	Gdyby	Kaladin	nie	walczył,	mógłby	może…

Nie.	Żadnych	żali	w	tej	chwili.

–	 Wycofajcie	 się	 –	 powiedział	 do	 mostowych,	 pokazując.	 –	 Teft,	 ty	 dowodzisz.

Moash,	jesteś	dość	silny,	żeby	ze	mną	zostać?

–	Pewnie	–	odparł	Moash,	a	na	jego	zakrwawionej	twarzy	pojawił	się	uśmiech.

Mężczyzna	 wydawał	 się	 podekscytowany,	 nie	 wyczerpany.	 Trzej	 zabici	 byli	 po jego	stronie,	ale	on	i	pozostali	walczyli	zadziwiająco	dobrze.

Inni	mostowi	się	wycofali.	Kaladin	odwrócił	się	i	przyjrzał	Alethim.	Czuł	się	tak, jakby	 zaglądał	 do	 namiotu	 medyków.	 Każdy	 został	 ranny.	 Ci	 pośrodku	 potykali	 się	 i kuśtykali.	 Ci	 na	 zewnątrz	 wciąż	 walczyli,	 ich	 mundury	 były	 zakrwawione	 i	 podarte.

Odwrót	zmienił	się	w	chaos.

Kroczył	 między	 rannymi	 i	 machał	 do	 nich	 ręką,	 żeby	 przechodzili.	 Niektórzy	 to zrobili.	 Inni	 tylko	 stali	 i	 wydawali	 się	 zamroczeni.	 Kaladin	 podbiegł	 do	 jednej	 grupy, która	wydawała	się	w	lepszym	stanie	niż	pozostali.

–	Kto	tu	dowodzi?

–	To…	–	Żołnierz	miał	rozcięty	policzek.	–	Oświecony	Dalinar?

–	Bezpośredni	dowódca.	Kto	jest	waszym	kapitanem?

–	Nie	żyje	–	odparł	mężczyzna.	–	Dowódca	kompanii	też.	I	jego	zastępca.

Ojcze	Burz,	pomyślał	Kaladin.

–	 Przejdźcie	 przez	 most	 –	 powiedział	 i	 ruszył	 dalej.	 –	 Potrzebuję	 oficera!	 Kto dowodzi	tym	odwrotem?

Z	przodu	widział	postać	w	podrapanym	niebieskim	Pancerzu	Odprysku,	walczącą

na	 przedzie	 jednej	 z	 grup.	 To	 musiał	 być	 Adolin,	 syn	 Dalinara.	 Zajmował	 się powstrzymywaniem	Parshendich	i	przeszkadzanie	mu	nie	było	dobrym	pomysłem.

–	 Tutaj!	 –	 zawołał	 ktoś.	 –	 Znalazłem	 oświeconego	 Havara!	 To	 dowódca	 tylnej straży.

W	 końcu,	 pomyślał	 Kaladin	 i	 pobiegł	 przez	 chaos.	 Na	 miejscu	 znalazł	 brodatego jasnookiego	leżącego	na	ziemi	i	kaszlącego	krwią.	Kaladin	spojrzał	na	niego	i	zobaczył

ogromną	ranę	brzucha.

–	Kto	jest	jego	zastępcą?

–	Nie	żyje	–	odpowiedział	mężczyzna	obok	dowódcy.	Był	jasnooki.

–	A	ty	jesteś?	–	spytał	Kaladin.

–	Nacomb	Gaval.

Wydawał	się	młody,	młodszy	od	Kaladina.

–	Zostałeś	awansowany	–	stwierdził	Kaladin.	–	Przeprowadź	tych	ludzi	przez	most najszybciej	 jak	 się	 da.	 Gdyby	 ktoś	 pytał,	 dostałeś	 polowy	 awans	 na	 dowódcę	 tylnej straży.	Gdyby	ktoś	twierdził,	że	ma	wyższy	stopień	od	ciebie,	przyślij	go	do	mnie.

Mężczyzna	wzdrygnął	się.

–	Awans…	kim	jesteś?	Czy	możesz	to	zrobić?

–	Ktoś	musi	–	warknął	Kaladin.	–	Ruszaj.	Do	roboty.

–	Ja…

–	Idź!	–	ryknął	Kaladin.

Co	zadziwiające,	jasnooki	mu	zasalutował	i	zaczął	zwoływać	swój	oddział.	Ludzie Kholina	 byli	 ranni,	 poobijani	 i	 oszołomieni,	 ale	 dobrze	 wyszkoleni.	 Kiedy	 już	 ktoś przejął	 dowodzenie,	 rozkazy	 przekazywano	 szybko.	 Oddziały	 przechodziły	 przez	 most w	szyku	marszowym.	Pewnie	w	dezorientacji	trzymali	się	tych	znajomych	wzorców.

W	 ciągu	 kilku	 minut	 główna	 część	 armii	 Kholinów	 przepłynęła	 przez	 most	 jak piasek	w	klepsydrze.	Kręgi	walczących	zmniejszały	się.	Jednak	ludzie	wciąż	krzyczeli i	ginęli	przy	akompaniamencie	łoskotu	miecza	uderzającego	o	tarczę	i	włóczni	o	metal.

Kaladin	 pośpiesznie	 zdjął	 skorupy	 ze	 swojego	 pancerza	 –	 rozwścieczanie Parshendich	nie	wydawało	się	rozsądne	–	po	czym	zaczął	przechodzić	między	rannymi, szukając	 dalszych	 oficerów.	 Znalazł	 paru,	 choć	 byli	 oszołomieni,	 ranni	 i	 zdyszani.

Najwyraźniej	 ci	 nadal	 zdolni	 do	 walki	 przewodzili	 dwóm	 flankom,	 które powstrzymywały	Parshendich.

Z	 Moashem	 za	 plecami,	 Kaladin	 pośpieszył	 do	 głównej	 linii	 frontu,	 gdzie	 Alethi trzymali	 się	 najlepiej.	 Tu	 w	 końcu	 znalazł	 kogoś,	 kto	 dowodził	 –	 wysokiego, dostojnego	 jasnookiego	 w	 stalowym	 napierśniku	 i	 hełmie.	 Jego	 mundur	 był	 o	 odcień ciemniejszy	od	pozostałych.	Dowodził	walką	z	miejsca	tuż	za	pierwszą	linią.

Mężczyzna	skinął	Kaladinowi.	Krzyczał,	by	przebić	się	przez	odgłosy	walki.

–	Ty	dowodzisz	mostowymi?

–	Tak	–	odpowiedział	Kaladin.	–	Dlaczego	twoi	ludzie	nie	przechodzą	przez	most?

–	 Jesteśmy	 Kobaltową	 Gwardią	 –	 odparł	 mężczyzna.	 –	 Naszym	 obowiązkiem	 jest chronić	oświeconego	Adolina.

Mężczyzna	wskazał	na	Adolina	w	niebieskim	Pancerzu	Odprysku,	który	znajdował

się	tuż	przed	nimi.	Odpryskowy	przepychał	się	naprzód.

–	Gdzie	arcyksiążę?!	–	ryknął	Kaladin.

–	Nie	jesteśmy	pewni.	–	Mężczyzna	skrzywił	się.	–	Jego	gwardziści	zniknęli.

–	Musicie	się	wycofać.	Większość	armii	przeszła.	Jeśli	tu	zostaniecie,	otoczą	was!

–	Nie	zostawimy	oświeconego	Adolina.	Przykro	mi.

Kaladin	 rozejrzał	 się.	 Grupki	 Alethich	 walczące	 na	 flankach	 ledwie	 się	 trzymały, ale	nie	wycofają	się,	jeśli	nie	dostaną	rozkazu.

–	W	porządku	–	powiedział	Kaladin,	uniósł	włócznię	i	przepchnął	się	na	pierwszą linię.

Tutaj	 Parshendi	 walczyli	 z	 werwą.	 Kaladin	 przebił	 szyję	 jednego	 i	 zawirował

pośrodku	 grupki,	 zadając	 ciosy	 włócznią.	 Jego	 Burzowe	 Światło	 prawie	 się wyczerpało,	 ale	 ci	 Parshendi	 mieli	 klejnoty	 w	 brodach.	 Kaladin	 zaczerpnął	 z	 nich	 – odrobinę,	żeby	nie	ujawnić	się	w	obecności	żołnierzy	–	i	rzucił	do	natarcia.

Parshendi	cofali	się	przed	jego	wściekłym	atakiem,	a	kilku	członków	Kobaltowej Gwardii,	 którzy	 go	 otaczali,	 cofnęło	 się	 w	 oszołomieniu.	 W	 krótkiej	 chwili	 Kaladin powalił	tuzin	wrogów.	Pojawiła	się	luka,	przez	którą	się	przedarł,	a	za	nim	Moash.

Wielu	 Parshendich	 skupiało	 się	 na	 Adolinie,	 którego	 niebieski	 Pancerz	 był

podrapany	 i	 popękany.	 Kaladin	 nigdy	 nie	 widział	 Pancerza	 w	 tak	 kiepskim	 stanie.

Burzowe	Światło	wypływało	z	pęknięć	podobnie	jak	ze	skóry	Kaladina,	kiedy	miał	go w	sobie	bardzo	dużo	lub	szybko	je	zużywał.

Wściekłość	walczącego	Odpryskowego	sprawiła,	że	Kaladin	się	zatrzymał.	Wraz	z Moashem	stanął	tuż	poza	zasięgiem	mężczyzny,	a	Parshendi	ich	zignorowali,	próbując z	wyraźną	desperacją	powalić	Odpryskowego.	Adolin	przeciął	kilku	mężczyzn	jednym ciosem	–	ale,	co	Kaladin	widział	dotychczas	tylko	raz,	jego	Ostrze	nie	przecinało	ciała.

Oczy	 Parshendich	 zapłonęły	 i	 poczerniały,	 i	 dziesiątki	 padły	 trupem.	 Adolin	 zbierał

wokół	siebie	ciała,	jakby	zrzucał	dojrzałe	owoce	z	drzewa.

A	 jednak	 Adolin	 wyraźnie	 się	 męczył.	 Jego	 Pancerz	 był	 więcej	 niż	 popękany	 –	 w kilku	 częściach	 ziały	 dziury.	 Nie	 miał	 hełmu,	 choć	 zastąpił	 go	 czapką	 włócznika.

Utykał	na	lewą	nogę.	To	Ostrze	było	zabójcze,	ale	Parshendi	zbliżali	się	coraz	bardziej.

Kaladin	nie	ważył	się	znaleźć	w	zasięgu	ciosu.

–	Adolinie	Kholinie!	–	ryknął.

Mężczyzna	nie	przerywał	walki.

–	 Adolinie	 Kholinie!	 –	 znów	 ryknął	 Kaladin	 i	 poczuł,	 jak	 opuszcza	 go	 odrobina Burzowego	Światła,	a	jego	głos	zagrzmiał.

Odpryskowy	 zawahał	 się,	 po	 czym	 spojrzał	 na	 Kaladina.	 Niechętnie	 cofnął	 się, pozwalając,	 by	 Kobaltowa	 Gwardia	 –	 wykorzystując	 lukę	 stworzoną	 przez	 Kaladina	 – rzuciła	się	naprzód	i	powstrzymała	Parshendich.

–	 Kim	 jesteś?	 –	 spytał	 Adolin,	 docierając	 do	 Kaladina.	 Jego	 dumna,	 młodzieńcza twarz	była	śliska	od	potu,	jasne	i	ciemne	kosmyki	włosów	przylepiły	się	do	czaszki.

–	 Jestem	 tym,	 który	 uratował	 ci	 życie	 –	 odparł	 Kaladin.	 –	 Musisz	 wydać	 rozkaz odwrotu.	Twoje	oddziały	już	nie	mogą	walczyć.

–	 Mój	 ojciec	 tam	 jest,	 mostowy	 –	 odparł	 Adolin,	 wskazując	 przesadnie	 wielkim Ostrzem.	–	Widziałem	go	przed	chwilą.	Jego	ryshadyjski	poszedł	po	niego,	ale	ani	koń, ani	człowiek	nie	wrócił.	Poprowadzę	oddział…

–	 Wycofasz	 się!	 –	 przerwał	 mu	 z	 frustracją	 Kaladin.	 –	 Popatrz	 na	 swoich	 ludzi, Kholinie!	Ledwie	trzymają	się	na	nogach,	nie	mówiąc	o	walce.	Z	każdą	chwilą	tracisz dziesiątki.	Musisz	ich	wydostać.

–	Nie	porzucę	ojca	–	powtórzył	uparcie	Adolin.

–	Na	spokój…	Jeśli	zginiesz,	Adolinie	Kholinie,	ci	ludzie	nie	mają	nic.	Ich	dowódcy są	 ranni	 lub	 martwi.	 Nie	 możesz	 pójść	 po	 ojca,	 ledwie	 chodzisz!	 Powtarzam: poprowadź	swoich	ludzi	ku	bezpieczeństwu!

Młody	 Odpryskowy	 zrobił	 krok	 do	 tyłu,	 wyraźnie	 zaskoczony	 tonem	 Kaladina.

Spojrzał	w	stronę	północnego	wschodu,	gdzie	postać	w	stalowoszarym	Pancerzu	nagle pokazała	się	na	skale,	walcząc	z	inną	postacią	w	Pancerzu	Odprysku.

–	Jest	tak	blisko…

Kaladin	odetchnął	głęboko.

–	Ja	po	niego	pójdę.	Ty	poprowadź	odwrót.	Utrzymaj	most,	ale	tylko	most.

Adolin	 posłał	 Kaladinowi	 wściekłe	 spojrzenie.	 Zrobił	 krok,	 ale	 coś	 w	 jego pancerzu	się	poddało	i	upadł	na	jedno	kolano.

–	 Kapitanie	 Malanie!	 –	 krzyknął	 Adolin.	 –	 Weź	 żołnierzy,	 idź	 z	 tym	 człowiekiem.

Wyciągnijcie	mojego	ojca!

Mężczyzna,	 z	 którym	 Kaladin	 rozmawiał	 wcześniej,	 zasalutował	 energicznie.

Adolin	znów	spiorunował	Kaladina	wzrokiem,	po	czym	uniósł	Ostrze	i	z	trudem	ruszył

w	stronę	mostu.

–	Moashu,	idź	z	nim	–	polecił	Kaladin.

–	Ale…

–	Zrób	to,	Moashu	–	powtórzy	ponuro	Kaladin	i	spojrzał	w	stronę	skały,	na	której walczył	Dalinar.

Kaladin	odetchnął	głęboko,	wepchnął	włócznię	pod	pachę	i	ruszył	biegiem.

Kobaltowa	 Gwardia	 zaczęła	 krzyczeć	 w	 jego	 stronę,	 próbując	 dotrzymać	 mu kroku,	 ale	 on	 nie	 oglądał	 się	 za	 siebie.	 Uderzył	 w	 szereg	 Parshendich,	 obrócił	 się	 i przewrócił	 dwóch	 włócznią,	 po	 czym	 przeskoczył	 nad	 nimi	 i	 biegł	 dalej.	 Większość Parshendich	w	tym	miejscu	była	skupiona	na	walce	Dalinara	lub	próbach	dostania	się do	mostu	–	między	tymi	dwoma	frontami	nie	pozostało	ich	zbyt	wielu.

Kaladin	 poruszał	 się	 szybko,	 wciągając	 po	 drodze	 więcej	 Światła,	 uchylał	 się	 i omijał	Parshendich,	którzy	próbowali	zająć	go	walką.	Wkrótce	dotarł	do	miejsca,	gdzie przed	 chwilą	 walczył	 Dalinar.	 Choć	 skalna	 półka	 była	 pusta,	 duża	 grupa	 Parshendich zebrała	się	u	jej	podstawy.

Tutaj,	pomyślał,	i	skoczył	naprzód.

*

Zarżał	 koń.	 Dalinar	 z	 zaskoczeniem	 podniósł	 wzrok,	 gdy	 Galant	 wbiegł	 na otwartą	 przestrzeń	 wewnątrz	 kręgu	 przyglądających	 się	 walce	 Parshendich.

Ryshadyjski	 przyszedł	 do	 niego.	 Jak…	 gdzie…?	 Ten	 koń	 powinien	 być	 wolny	 i bezpieczny	na	drugim	płaskowyżu.

Za	 późno.	 Dalinar	 ukląkł	 na	 jedno	 kolano,	 powalony	 przez	 wrogiego

Odpryskowego.	 Parshendi	 kopnął,	 wbijając	 stopę	 w	 pierś	 Dalinara	 i	 odrzucając	 go	 do tyłu.

Następnie	 cios	 w	 hełm.	 I	 kolejny.	 Kolejny.	 Hełm	 wybuchł,	 a	 siła	 uderzenia sprawiła,	 że	 Dalinarowi	 zakręciło	 się	 w	 głowie.	 Gdzie	 był?	 Co	 się	 działo?	 Dlaczego przyciskało	go	coś	ciężkiego?

Pancerz	Odprysku,	pomyślał,	próbując	się	podnieść.	Mam	na	sobie…	mój	Pancerz Odprysku…

Czuł	wiatr	na	twarzy.	Ciosy	w	głowę.	Trzeba	uważać	na	ciosy	w	głowę,	nawet	w Pancerzu.	Wróg	górował	nad	nim	i	przyglądał	się	mu	badawczo.	Jakby	czegoś	szukał.

Dalinar	 upuścił	 Ostrze.	 Otaczali	 ich	 zwyczajni	 żołnierze	 Parshendi.	 Zmusili Galanta,	 żeby	 się	 cofnął,	 koń	 zarżał.	 Stanął	 dęba.	 Dalinar	 obserwował	 go,	 choć	 obraz falował.

Dlaczego	 Odpryskowy	 go	 nie	 zabił?	 Olbrzymi	 Parshendi	 pochylił	 się	 i	 odezwał.

Mówił	 z	 mocnym	 akcentem	 i	 umysł	 Dalinara	 niemal	 zignorował	 jego	 słowa.	 Ale	 z	 tak bliska	 Dalinar	 coś	 sobie	 uświadomił.	 Rozumiał,	 co	 do	 niego	 mówiono.	 Akcent	 był

niemal	niezrozumiały,	ale	słowa	wypowiedziano	po	alethyjsku.

–	To	ty	–	powiedział	Parshendi.	–	W	końcu	cię	odnalazłem.

Dalinar	zamrugał	zaskoczony.

Coś	 poruszyło	 tylne	 szeregi	 żołnierzy	 Parshendich.	 W	 tej	 scenie	 było	 coś znajomego,	 Parshendi	 wszędzie	 dookoła,	 Odpryskowy	 w	 niebezpieczeństwie.	 Dalinar już	to	przeżył,	ale	z	drugiej	strony.

Ten	 Odpryskowy	 nie	 mógł	 do	 niego	 mówić.	 Dalinar	 dostał	 zbyt	 mocny	 cios	 w głowę.	Musiał	mieć	urojenia.	Cóż	to	za	zamieszanie	w	kręgu	Parshendich?

Sadeas,	 pomyślał	 zdezorientowany	 Dalinar.	 Przyszedł	 mnie	 uratować,	 jak	 ja uratowałem	jego.

Zjednocz	ich…

On	przybędzie,	pomyślał	Dalinar.	Wiem,	że	to	zrobi.	Zbiorę	ich…

Parshendi	 wrzeszczeli,	 poruszali	 się,	 kręcili.	 Nagle	 przebiła	 się	 między	 nimi postać.	 Wcale	 nie	 Sadeas.	 Młody	 mężczyzna	 o	 mocnych	 rysach	 twarzy	 i	 długich, kręconych	czarnych	włosach.	Miał	włócznię.

I	świecił.

Co?	–	pomyślał	Dalinar.

*

Kaladin	wylądował	w	kręgu.	Dwaj	Odpryskowi	znajdowali	się	pośrodku,	jeden	na ziemi,	z	jego	ciała	wypływały	słabe	strużki	Burzowego	Światła.	Zbyt	słabe.	Biorąc	pod uwagę	 liczbę	 pęknięć,	 jego	 klejnoty	 musiały	 być	 prawie	 wyczerpane.	 Drugi	 – Parshendi,	oceniając	po	rozmiarach	i	kształcie	jego	kończyn	–	stał	nad	powalonym.

Cudownie,	pomyślał	Kaladin	i	rzucił	się	naprzód,	nim	żołnierze	Parshendi	zdołali wrócić	 do	 siebie	 i	 go	 zaatakować.	 Odpryskowy	 Parshendi	 pochylał	 się,	 skupiony	 na Dalinarze.	Z	jego	Pancerza	przez	duże	pęknięcie	w	nodze	wypływało	Burzowe	Światło.

I	 dlatego	 –	 we	 wspomnieniach	 wróciła	 ta	 chwila,	 kiedy	 uratował	 Amarama	 – Kaladin	rzucił	się	naprzód	i	wbił	włócznię	w	pęknięcie.

Odpryskowy	 wrzasnął	 i	 zaskoczony	 upuścił	 Ostrze.	 Rozpłynęło	 się	 we	 mgle.

Kaladin	 wyrwał	 włócznię	 i	 cofnął	 się.	 Odpryskowy	 zamachnął	 się	 w	 jego	 stronę pancerną	rękawicą,	ale	nie	trafił.	Kaladin	skoczył	naprzód	i	z	całej	siły	ponownie	wbił

włócznię	w	pęknięty	pancerz	na	nodze.

Odpryskowy	 wrzasnął	 jeszcze	 głośniej,	 zatoczył	 się	 i	 padł	 na	 kolana.	 Kaladin próbował	 wyrwać	 włócznię,	 ale	 mężczyzna	 padł	 na	 nią	 i	 złamał	 drzewce.	 Kaladin cofnął	 się,	 stał	 teraz	 z	 pustymi	 rękami,	 zwrócony	 twarzą	 do	 kręgu	 Parshendich,	 a	 z jego	ciała	wypływało	Burzowe	Światło.

Cisza.	A	później	zaczęli	znów	mówić,	wypowiadać	słowa,	które	słyszał	wcześniej.

–	Neshua	Kadal!

Przekazywali	 je	 z	 ust	 do	 ust,	 szeptali,	 byli	 wyraźnie	 skonsternowani.	 Później zaczęli	skandować	pieśń,	której	nigdy	wcześniej	nie	słyszał.

W	porządku,	pomyślał	Kaladin.	Byle	tylko	go	nie	atakowali.	Dalinar	Kholin	zaczął

się	poruszać,	usiadł.	Kaladin	ukląkł	i	wpuścił	większość	Burzowego	Światła	w	ziemię, pozostawiając	 tyle,	 by	 móc	 się	 poruszać,	 ale	 zbyt	 mało,	 by	 świecić.	 Następnie pośpieszył	do	okrytego	pancerzem	konia	z	boku	kręgu	Parshendich.

Parshendi	rozstąpili	się	przed	nim	z	przerażonymi	minami.	Wziął	wodze	i	wrócił

do	arcyksięcia.

*

Dalinar	 potrząsnął	 głową,	 próbując	 oczyścić	 umysł.	 Wciąż	 mu	 się	 w	 niej	 kręciło, ale	 zaczynał	 odzyskiwać	 przytomność.	 Co	 się	 stało?	 Został	 trafiony	 w	 głowę,	 a…	 a teraz	Odpryskowy	leżał.

Leżał?	 Co	 sprawiło,	 że	 upadł?	 Czy	 stwór	 naprawdę	 do	 niego	 mówił?	 Nie,	 musiał

to	 sobie	 wyobrazić.	 To,	 i	 świecącego	 młodego	 włócznika.	 Teraz	 już	 tego	 nie	 robił.

Trzymając	wodze	Galanta,	młodzieniec	wezwał	Dalinara	niecierpliwym	gestem.	Kholin podniósł	się	z	trudem.	Wokół	nich	Parshendi	mamrotali	coś	niezrozumiałego.

Ten	 Pancerz	 Odprysku,	 pomyślał	 Dalinar,	 patrząc	 na	 klęczącego	 Parshendiego.

Ostrze	Odprysku.	Mógłbym	wypełnić	obietnicę	złożoną	Renarinowi.	Mógłbym…

Odpryskowy	 jęknął,	 trzymając	 się	 za	 nogę	 ręką	 w	 pancernej	 rękawicy.	 Dalinara kusiło,	żeby	dokończyć	walkę.	Zrobił	krok	naprzód,	ciągnąc	za	sobą	nogę.	Wokół	nich Parshendi	przyglądali	się	w	milczeniu.	Dlaczego	nie	zaatakowali?

Wysoki	włócznik	podbiegł	do	Dalinara,	ciągnąc	za	wodze	Galanta.

–	Na	koń,	jasnooki!

–	Powinniśmy	go	zabić.	Moglibyśmy…

–	 Na	 koń!	 –	 rozkazał	 młodzieniec,	 rzucając	 mu	 wodze,	 podczas	 gdy	 Parshendi odwrócili	się,	by	zaatakować	grupę	alethyjskich	żołnierzy.

–	Podobno	jesteś	honorowy	–	warknął	włócznik.	Do	Dalinara	rzadko	ktoś	zwracał

się	 w	 ten	 sposób,	 a	 już	 szczególnie	 nie	 ciemnoocy.	 –	 Cóż,	 twoi	 ludzie	 nie	 odejdą	 bez ciebie,	 a	 moi	 ludzie	 nie	 odejdą	 bez	 nich.	 Dlatego	 wsiądziesz	 na	 konia	 i	 uciekniemy	 z tej	pułapki.	Rozumiesz?

Dalinar	 spojrzał	 młodzieńcowi	 w	 oczy.	 I	 skinął	 głową.	 Oczywiście.	 Tamten	 miał

rację,	 musieli	 zostawić	 wrogiego	 Odpryskowego.	 Jak	 mieliby	 wydostać	 pancerz?

Ciągnąć	za	sobą	trupa	przez	całą	drogę?

–	 Odwrót!	 –	 ryknął	 Dalinar	 do	 swoich	 żołnierzy,	 wciągając	 się	 na	 siodło	 Galanta.

Ledwie	mu	się	to	udało,	w	pancerzu	pozostało	tak	mało	Burzowego	Światła.

Spokojny,	 wierny	 Galant	 pogalopował	 korytarzem,	 który	 jego	 ludzie	 kupili	 mu swoją	 krwią.	 Bezimienny	 włócznik	 pobiegł	 za	 nim,	 a	 dalej	 Kobaltowa	 Gwardia.

Większa	 część	 jego	 oddziałów	 znajdowała	 się	 przed	 nimi,	 na	 sąsiednim	 płaskowyżu.

Most	 wciąż	 stał,	 Adolin	 czekał	 niespokojnie	 na	 przyczółku,	 utrzymując	 go,	 by umożliwić	ojcu	odwrót.

Dalinar	 z	 wielką	 ulgą	 przegalopował	 po	 moście	 i	 dotarł	 na	 sąsiedni	 płaskowyż.

Adolin	i	ostatni	żołnierze	ruszyli	za	nim.

Odwrócił	 Galanta	 i	 spojrzał	 na	 wschód.	 Parshendi	 tłoczyli	 się	 przy	 rozpadlinie, ale	nie	ruszyli	w	pogoń.	Spora	grupka	zajęła	się	poczwarką	na	szczycie	płaskowyżu.	W

gorączce	 walki	 obie	 strony	 o	 niej	 zapomniały.	 Nigdy	 wcześniej	 nie	 ruszyli	 w	 pościg, ale	gdyby	zmienili	zdanie,	mogliby	nękać	siły	Dalinara	aż	do	stałych	mostów.

Nie	zrobili	tego.	Ustawili	się	w	szyku	i	zaczęli	śpiewać	kolejną	ze	swoich	pieśni, tę	 samą,	 którą	 śpiewali	 za	 każdym	 razem,	 kiedy	 Alethi	 się	 wycofywali.	 Na	 oczach Dalinara	postać	w	popękanym,	srebrzystym	Pancerzu	Odprysku	i	czerwonym	płaszczu dokuśtykała	na	pierwszą	linię.	Odpryskowy	zdjął	hełm,	ale	znajdował	się	zbyt	daleko, by	można	było	zobaczyć	rysy	jego	czerwono-czarnej	skóry.	Przeciwnik	Dalinara	uniósł

Ostrze	w	geście,	który	był	jednoznaczny.	Salut,	gest	szacunku.	Dalinar	instynktownie przyzwał	swoje	Ostrze	i	dziesięć	uderzeń	serca	później	odpowiedział	podobnie.

Mostowi	wciągnęli	most	przez	rozpadlinę,	rozdzielając	armie.

–	 Zająć	 się	 rannymi!	 –	 ryknął	 Dalinar.	 –	 Nie	 zostawiamy	 nikogo,	 kto	 ma	 szansę przeżyć.	Parshendi	nas	tu	nie	zaatakują!

Jego	ludzie	zaczęli	krzyczeć.	Z	jakiegoś	powodu	ucieczka	była	dla	nich	większym zwycięstwem	niż	wszystkie	serca	klejnotów,	które	zdobyli.	Zmęczeni	Alethi	podzielili się	 na	 bataliony.	 Do	 walki	 wyruszyło	 osiem	 i	 znów	 było	 ich	 osiem	 –	 choć	 w	 kilku pozostało	 zaledwie	 kilkuset	 żołnierzy.	 Ci,	 których	 wyszkolono	 w	 chirurgii, przechodzili	 między	 szeregami,	 a	 pozostali	 przy	 życiu	 oficerowie	 liczyli	 ocalałych.

Żołnierze	 siadali	 wśród	 bólosprenów	 i	 zmęczeniosprenów,	 zakrwawieni,	 niektórzy pozbawieni	broni,	wielu	w	podartych	mundurach.

Na	drugim	płaskowyżu	Parshendi	wciąż	śpiewali	swoją	dziwną	pieśń.

Dalinar	 odkrył,	 że	 wpatruje	 się	 w	 drużynę	 mostową.	 Młodzieniec,	 który	 go uratował,	wydawał	się	ich	dowódcą.	Czy	pokonał	Odpryskowego?	Dalinar	niewyraźnie pamiętał	 szybką,	 gwałtowną	 potyczkę,	 włócznię	 wbitą	 w	 nogę.	 Najwyraźniej młodzieniec	był	wyszkolony	i	jednocześnie	miał	duże	szczęście.

Drużyna	mostowych	działa	z	o	wiele	większą	koordynacją	i	dyscypliną	niż	Dalinar spodziewałby	 się	 po	 ludziach	 tak	 niskiego	 stanu.	 Dalinar	 skierował	 Galanta	 naprzód, ruszył	 po	 skałach	 między	 rannymi,	 wyczerpanymi	 żołnierzami.	 To	 przypomniało	 mu	 o własnym	 zmęczeniu,	 ale	 teraz,	 kiedy	 usiadł,	 odzyskiwał	 siły	 i	 już	 nie	 dzwoniło	 mu	 w głowie.

Dowódca	 drużyny	 mostowej	 opatrywał	 ranę	 jednego	 z	 mężczyzn,	 a	 jego	 palce poruszały	się	umiejętnie.	Człowiek	wyszkolony	w	chirurgii,	wśród	mostowych?

A	 czemu	 nie?	 –	 pomyślał	 Dalinar.	 To	 nie	 bardziej	 dziwne	 niż	 fakt,	 że	 tak	 dobrze walczyli.	Sadeas	dużo	przed	nim	ukrywał.

Młodzieniec	 podniósł	 wzrok.	 A	 Dalinar	 po	 raz	 pierwszy	 zauważył	 piętno niewolnika	 na	 jego	 czole,	 ukryte	 pod	 długimi	 włosami.	 Młodzieniec	 wstał	 i	 założył

ręce	na	piersi,	był	wyraźnie	wrogo	nastawiony.

–	 Należy	 wam	 się	 pochwała	 –	 powiedział	 Dalinar.	 –	 Wam	 wszystkim.	 Dlaczego wasz	arcyksiążę	się	wycofał,	ale	wysłał	was	po	nas?

Część	mostowych	zachichotała.

–	On	nas	nie	posłał	–	odparł	ich	przywódca.	–	Sami	poszliśmy.	Wbrew	jego	woli.

Dalinar	 pokiwał	 głową.	 Uświadomił	 sobie,	 że	 to	 jedyna	 odpowiedź,	 jaka	 miała sens.

–	Dlaczego?	–	spytał.	–	Dlaczego	przyszliście	po	nas?

Młodzieniec	wzruszył	ramionami.

–	Daliście	się	całkiem	spektakularnie	złapać	w	pułapkę.

Dalinar	 pokiwał	 ze	 zmęczeniem	 głową.	 Może	 powinien	 złościć	 go	 ton	 chłopaka, ale	mówił	szczerą	prawdę.

–	Owszem,	ale	dlaczego	przyszliście?	I	jak	nauczyliście	się	tak	walczyć?

–	Przypadkiem	–	odparł	młodzieniec.	Odwrócił	się	z	powrotem	do	rannego.

–	Jak	mogę	wam	odpłacić?	–	spytał	Dalinar.

Mostowy	popatrzył	na	niego.

–	Nie	wiem.	Chcieliśmy	uciec	od	Sadeasa,	zniknąć	w	zamieszaniu.	Może	wciąż	to zrobimy,	ale	z	pewnością	nas	wytropi	i	zabije.

–	Mógłbym	zabrać	twoich	ludzi	do	mojego	obozu,	sprawić,	by	Sadeas	was	uwolnił.

–	Martwię	się,	że	nas	nie	wypuści	–	powiedział	mostowy,	a	w	oczach	miał	udrękę.

–	 I	 martwię	 się,	 że	 twój	 obóz	 nie	 zapewni	 nam	 bezpieczeństwa.	 To	 dzisiejsze posunięcie	Sadeasa.	Ono	oznacza	wojnę	między	wami,	prawda?

Oznacza?	 Dalinar	 starał	 się	 nie	 myśleć	 o	 Sadeasie	 –	 skupiał	 się	 raczej	 na przeżyciu	–	ale	w	głębi	duszy	gotował	się	ze	złości.	Zemści	się	za	to	na	Sadeasie.	Ale czy	 mógł	 pozwolić	 na	 wojnę	 między	 księstwami?	 Zniszczyłaby	 Alethkar.	 Co	 więcej, zniszczyłaby	 ród	 Kholinów.	 Dalinar	 nie	 miał	 dość	 wojsk	 ani	 sojuszników,	 by	 stawić czoło	Sadeasowi,	nie	po	tej	katastrofie.

Jak	 Sadeas	 zareaguje	 na	 powrót	 Dalinara?	 Czy	 spróbuje	 dokończyć	 sprawę	 i zaatakuje?	Nie,	pomyślał	Dalinar.	Nie,	miał	swój	cel,	robiąc	to	w	taki	sposób.	Sadeas nie	zaatakował	go	osobiście.	Porzucił	Dalinara,	ale	zgodnie	z	alethyjskimi	standardami to	było	coś	zupełnie	innego.	Też	nie	chciał	ryzykować	królestwa.

Sadeas	 nie	 chciał	 otwartej	 wojny,	 a	 Dalinar	 nie	 mógł	 sobie	 pozwolić	 na	 otwartą wojnę,	mimo	że	wrzał	ze	złości.	Zacisnął	pięść	i	spojrzał	na	włócznika.

–	Nie	dojdzie	do	wojny	–	powiedział	w	końcu.	–	A	w	każdym	razie	jeszcze	nie.

–	Cóż,	jeśli	tak	–	stwierdził	włócznik	–	to	biorąc	nas	do	swojego	obozu,	dopuścisz się	 rabunku.	 Królewskie	 prawo,	 jak	 również	 ten	 Kodeks,	 którego	 podobno	 tak przestrzegasz,	wymagają,	byś	oddał	nas	Sadeasowi.	A	on	nas	łatwo	nie	odda.

–	 Zajmę	 się	 Sadeasem	 –	 powiedział	 Dalinar.	 –	 Wróćcie	 ze	 mną.	 Przysięgam,	 że będziecie	bezpieczni.	Przyrzekam	na	cały	swój	honor.

Młody	 mostowy	 spojrzał	 mu	 w	 oczy,	 jakby	 czegoś	 szukał.	 Jakże	 był	 twardy	 na kogoś	tak	młodego.

–	 Dobrze	 –	 powiedział	 włócznik.	 –	 Wrócimy.	 Nie	 mogę	 zostawić	 swoich	 ludzi	 w obozie,	a	z	tyloma	rannymi	nie	mamy	dość	środków,	żeby	uciec.

Młodzieniec	 wrócił	 do	 pracy,	 a	 Dalinar	 pojechał	 dalej	 w	 poszukiwaniu	 raportu	 o stratach.	Zmusił	się,	by	stłumić	wściekłość	na	Sadeasa.	To	było	trudne.	Nie,	nie	mógł

pozwolić,	 by	 doszło	 do	 wojny	 –	 ale	 nie	 mógł	 też	 pozwolić,	 by	 wszystko	 było	 tak,	 jak wcześniej.

Sadeas	 naruszył	 równowagę	 i	 nie	 da	 się	 już	 do	 niej	 wrócić.	 Nie	 w	 taki	 sam sposób.





„Wszystko	 mi	 odebrano.	 Zwracam	 się	 przeciwko	 temu,	 który	 uratował	 mi	 życie.

Chronię	tego,	który	zabił	moje	obietnice.	Unoszę	dłoń.	Burza	odpowiada”.

Tanatanev	roku	1173,	18	sekund	przed	śmiercią.	Ciemnooka	matka	czwórki	dzieci w	sześćdziesiątym	drugim	roku	życia.

Navani	 przepychała	 się	 między	 strażnikami,	 ignorując	 sprzeciwy	 i	 okrzyki towarzyszących	 jej	 dam.	 Zmusiła	 się	 do	 zachowania	 spokoju.	 Zachowa	 spokój.	 To,	 co słyszała,	było	jedynie	pogłoską.	Musiało	nią	być.

Niestety,	 im	 była	 starsza,	 tym	 trudniej	 zachowywała	 spokój	 stosowny	 dla jasnookiej	damy.	Przyśpieszyła	kroku,	idąc	przez	obóz	Sadeasa.	Żołnierze	unosili	ręce w	 jej	 stronę,	 kiedy	 przechodziła,	 by	 zaproponować	 jej	 pomoc	 lub	 zażądać,	 by	 się zatrzymała.	 Zignorowała	 ich,	 nie	 odważyliby	 się	 dotknąć	 jej	 nawet	 palcem.	 Bycie matką	króla	dawało	jej	pewne	przywileje.

Obóz	 był	 niechlujny	 i	 źle	 zaplanowany.	 Grupy	 kupców,	 dziwek	 i	 robotników mieszkały	 w	 budach	 przylepionych	 do	 zawietrznej	 koszar.	 Z	 większości	 okapów	 po zawietrznej	 zwieszały	 się	 sople	 stwardniałego	 kremu,	 jak	 wosk	 spływający	 z	 boku stołu.	 Wszystko	 to	 wyraźnie	 kontrastowało	 ze	 starannie	 zaplanowanymi	 i wyszorowanymi	budynkami	obozu	Dalinara.

Nic	mu	nie	będzie,	powiedziała	sobie.	Lepiej,	żeby	mu	nic	nie	było!

O	 jej	 niepokoju	 świadczyło	 to,	 że	 w	 głowie	 pojawiła	 się	 jedynie	 luźna	 myśl	 o zaprojektowaniu	nowego	układu	ulic	dla	Sadeasa.	Dotarła	do	placu	zbiórki	i	odnalazła tam	armię,	która	właściwie	nie	wyglądała,	jakby	brała	udział	w	bitwie.	Żołnierze	bez krwi	 na	 mundurach,	 mężczyźni	 rozmawiający	 i	 śmiejący	 się,	 oficerowie	 idący	 wzdłuż szeregów	i	dający	rozkaz	rozejścia	się	kolejnym	oddziałom.

Powinna	 czuć	 ulgę.	 Nie	 robili	 wrażenia	 armii,	 która	 właśnie	 poniosła	 klęskę.

Jednakże	miast	tego	poczuła	się	jeszcze	bardziej	zaniepokojona.

Sadeas,	 w	 nietkniętym	 czerwonym	 Pancerzu	 Odprysku,	 rozmawiał	 z	 grupą oficerów	 w	 cieniu	 markizy.	 Podeszła	 bliżej,	 ale	 tu	 grupa	 gwardzistów	 zdołała	 ją powstrzymać,	 stając	 ramię	 przy	 ramieniu.	 Jeden	 z	 nich	 poszedł	 do	 Sadeasa,	 by poinformować	go	o	jej	przybyciu.

Navani	założyła	ręce	na	piersi.	Może	powinna	wziąć	palankin,	jak	sugerowały	jej towarzyszki.	 Kilka,	 wyraźnie	 udręczonych,	 dotarło	 właśnie	 na	 plac.	 Palankin	 w ostatecznym	 rozliczeniu	 byłby	 szybszy,	 jak	 wyjaśniły,	 gdyż	 w	 tym	 czasie	 posłaniec zdążyłby	poinformować	Sadeasa,	który	byłby	gotów	ją	przyjąć.

Kiedyś	przejmowała	się	takimi	konwenansami.	Pamiętała	czasy,	kiedy	była	młodą kobietą	 i	 mistrzowsko	 grała	 w	 tę	 grę,	 z	 przyjemnością	 odnajdując	 sposoby	 na zmanipulowanie	 systemu.	 I	 co	 z	 tego	 miała?	 Martwego	 męża,	 którego	 nigdy	 nie kochała	i	„uprzywilejowaną”	pozycję	na	dworze,	która	równała	się	wysłaniu	na	zieloną trawkę.





Co	by	zrobił	Sadeas,	gdyby	zaczęła	wrzeszczeć?	Królewska	matka,	krzycząca	jak

ostrogar,	 któremu	 ktoś	 ukręcił	 czułki?	 Rozważyła	 tę	 myśl,	 gdy	 żołnierz	 czekał	 na okazję,	by	ogłosić	jej	przybycie	Sadeasowi.

Kątem	 oka	 zobaczyła	 młodzieńca	 w	 niebieskim	 mundurze,	 który	 pojawił	 się	 na

placu	w	towarzystwie	niewielkiej	straży	honorowej	składającej	się	z	trzech	żołnierzy.

To	 był	 Renarin,	 a	 na	 jego	 twarzy	 choć	 raz	 malowało	 się	 coś	 innego	 niż	 spokojne zaciekawienie.	Wyraźnie	rozgorączkowany,	pośpieszył	do	Navani.

–	Mashalo	–	spytał	cichym	głosem.	–	Proszę.	Co	słyszałaś?

–	Armia	Sadeasa	powróciła	bez	armii	twojego	ojca	–	odparła	Navani.	–	Mówi	się	o

pogromie,	choć	nie	wygląda,	jakby	ci	żołnierze	go	przeżyli.

Spiorunowała	Sadeasa	wzrokiem	i	naprawdę	poważnie	rozważyła	atak	szału.	Na

szczęście,	on	w	końcu	porozmawiał	z	żołnierzem	i	go	odesłał.

–	Możecie	podejść,	jasności	–	powiedział	mężczyzna,	kłaniając	się.

–	Najwyższy	czas	–	warknęła	i	weszła	pod	markizę.

Dołączył	do	niej	Renarin,	jednak	szedł	z	wahaniem.

–	 Jasności	 Navani	 –	 powiedział	 Sadeas,	 zakładając	 ręce	 na	 plecach.	 W	 swoim Pancerzu	 robił	 imponujące	 wrażenie.	 –	 Miałem	 nadzieję	 przekazać	 ci	 wieści	 w	 pałacu syna.	 Przypuszczam,	 że	 nad	 tak	 wielką	 katastrofą	 trudno	 zapanować.	 Wyrażam kondolencje	z	powodu	śmierci	brata.

Renarin	westchnął	cicho.

Navani	 zapanowała	 nad	 sobą,	 zaplotła	 ręce	 na	 piersi	 i	 próbowała	 uciszyć	 krzyki zaprzeczenia	 i	 bólu	 w	 głębi	 umysłu.	 To	 był	 wzór.	 Często	 widziała	 wzory.	 W	 tym wypadku	 wzór	 mówił	 o	 tym,	 że	 nigdy	 nie	 mogła	 zbyt	 długo	 mieć	 czegoś wartościowego.	 Zawsze	 jej	 to	 odbierano	 w	 chwili,	 gdy	 zaczęło	 się	 wydawać obiecujące.

Cicho,	złajała	się.

–	Wyjaśnij	–	powiedziała	do	Sadeasa,	patrząc	mu	w	oczy.

Ćwiczyła	 to	 spojrzenie	 przez	 dziesięciolecia	 i	 z	 przyjemnością	 stwierdziła,	 że poczuł	się	niezręcznie.

–	Przykro	mi,	jasności	–	powtórzył	Sadeas,	jąkając	się.	–	Parshendi	otoczyli	armię

twojego	 brata.	 Współpraca	 była	 szaleństwem.	 Nasza	 zmiana	 taktyki	 była	 tak	 groźna dla	dzikusów,	że	rzucili	do	tej	walki	wszystkich	żołnierzy,	otaczając	nas.

–	I	dlatego	zostawiłeś	Dalinara?

–	 Walczyliśmy,	 żeby	 do	 niego	 dotrzeć,	 ale	 ich	 przewaga	 była	 przytłaczająca.

Musieliśmy	 się	 wycofać,	 by	 sami	 nie	 zginąć!	 Walczyłbym	 dalej,	 ale	 na	 własne	 oczy

widziałem,	jak	twój	brat	pada,	otoczony	przez	Parshendich	z	młotami.	–	Skrzywił	się.	– Zaczęli	odnosić	kawałki	zakrwawionego	Pancerza	jak	trofeum.	Barbarzyńskie	monstra.

Navani	 zrobiło	 się	 zimno.	 Zimno,	 odrętwienie.	 Jak	 mogło	 do	 tego	 dojść?	 Po	 tym, jak	w	końcu,	w	końcu,	zmusiła	tego	mężczyznę	o	głowie	z	kamienia,	by	zobaczył	w	niej kobietę,	a	nie	tylko	siostrę.	A	teraz…

A	teraz…

Zacisnęła	zęby,	powstrzymując	łzy.

–	Nie	wierzę	w	to.

–	Rozumiem,	że	to	trudna	wiadomość.	–	Sadeas	machnął	na	sługę,	by	przyniósł	jej

krzesło.	–	Żałuję,	że	jestem	zmuszony	ci	ją	przekazać.	Dalinar	i	ja…	cóż,	znałem	go	od lat,	i	choć	nie	zawsze	widzieliśmy	ten	sam	wschód	słońca,	uważałem	go	za	sojusznika.

I	 przyjaciela.	 –	 Zaklął	 cicho,	 patrząc	 na	 wschód.	 –	 Zapłacą	 za	 to.	 Upewnię	 się,	 że zapłacą.

Wydawał	 się	 tak	 szczery,	 że	 Navani	 się	 zawahała.	 Biedny	 Renarin,	 blady	 i	 z wybałuszonymi	 oczami,	 wydawał	 się	 zbyt	 ogłuszony,	 by	 się	 odezwać.	 Kiedy przyniesiono	 krzesło,	 Navani	 odmówiła,	 więc	 Renarin	 usiadł,	 co	 wywołało	 pełne dezaprobaty	 spojrzenie	 Sadeasa.	 Renarin	 ukrył	 głowę	 w	 dłoniach	 i	 wpatrzył	 się	 w ziemię.	Drżał.

Jest	teraz	arcyksięciem,	uświadomiła	sobie	Navani.

Nie.	 Nie.	 Byłby	 arcyksięciem	 jedynie,	 jeśli	 zaakceptowałaby	 to,	 że	 Dalinar	 jest martwy.	A	on	nie	był.	Nie	mógł	być.

Sadeas	ma	wszystkie	mosty,	pomyślała,	spoglądając	na	plac	tartaczny.

Navani	wyszła	na	popołudniowe	słońce,	czując	jego	gorąco	na	skórze.	Podeszła	do

swoich	towarzyszek.

–	 Pędzel	 –	 powiedziała	 do	 Makal,	 która	 nosiła	 torbę	 z	 rzeczami	 Navani.	 –

Najgrubszy.	I	płonący	tusz.

Niska,	 pulchna	 kobieta	 wyjęła	 torbę	 i	 wyciągnęła	 długi	 pędzel	 zakończony	 kępą świńskiej	sierści	grubą	jak	męski	kciuk.	Navani	go	wzięła.	Później	tusz.

Gwardziści	gapili	się,	gdy	Navani	wzięła	pędzel	i	zanurzyła	go	w	tuszu	o	barwie

krwi.	Uklękła	i	zaczęła	malować	na	skale.

Sztuka	 to	 tworzenie.	 To	 była	 jej	 dusza,	 jej	 kwintesencja.	 Tworzenie	 i	 porządek.

Brało	 się	 coś	 nieuporządkowanego	 –	 plamę	 atramentu,	 pustą	 kartę	 –	 i	 budowało	 z niego	coś.	Coś	z	niczego.	Dusza	tworzenia.

Czuła	 na	 policzkach	 łzy.	 Dalinar	 nie	 miał	 żony	 ani	 córek,	 nie	 miał	 nikogo,	 kto mógł	się	za	niego	pomodlić.	I	dlatego	Navani	malowała	modlitwę	na	skałach,	posyłając towarzyszki	po	więcej	tuszu.	Idąc	po	kamieniach,	malowała	granicę	modlitwy,	czyniąc glif	ogromnym,	wylewając	tusz	na	skały.

Żołnierze	zebrali	się	dookoła,	Sadeas	wyszedł	spod	markizy	i	patrzył	jak	maluje,

zwrócona	 plecami	 do	 słońca.	 Pełzała	 po	 ziemi	 i	 gorączkowo	 zanurzała	 pędzel	 w słoikach	 z	 tuszem.	 Czym	 była	 modlitwa,	 jeśli	 nie	 tworzeniem?	 Tworzeniem	 czegoś, gdzie	 nic	 nie	 istniało.	 Tworzeniem	 życzenia	 z	 rozpaczy,	 prośby	 z	 udręki.	 Zginaniem grzbietu	przed	Wszechmocnym	i	tworzeniem	pokory	z	pustej	dumy	ludzkiego	życia.

Coś	z	niczego.	Prawdziwe	tworzenie.

Łzy	mieszały	się	z	tuszem.	Zużyła	cztery	słoje.	Czołgała	się,	opierając	bezpieczną

dłoń	 na	 ziemi,	 malowała	 kamienie	 i	 rozmazywała	 tusz	 na	 policzkach,	 kiedy	 ocierała

łzy.	Gdy	skończyła,	uklękła	przed	glifem	długim	na	dwadzieścia	kroków,	zakreślonym jakby	 krwią.	 Wilgotny	 tusz	 odbijał	 promienie	 słońca,	 a	 ona	 zapaliła	 go	 od	 świecy	 – tusz	 stworzono	 tak,	 by	 płonął,	 suchy	 czy	 mokry.	 Płomienie	 wypełniły	 całą	 modlitwę, zabijając	ją	i	posyłając	jej	duszę	do	Wszechmocnego.

Pochyliła	 głowę	 przed	 modlitwą.	 To	 był	 tylko	 jeden	 znak,	 lecz	 skomplikowany.

Thath.	Sprawiedliwość.

Mężczyźni	 patrzyli	 w	 milczeniu,	 jakby	 obawiali	 się	 naruszyć	 jej	 uroczyste

życzenie.	 Zaczął	 wiać	 chłodny	 wiatr,	 szarpiąc	 płaszczami	 i	 chorągwiami.	 Modlitwa zgasła,	ale	to	nic	takiego.	Nie	miała	płonąć	długo.

–	Oświecony	Sadeasie!	–	zawołał	ktoś	z	niepokojem.

Navani	 podniosła	 wzrok.	 Żołnierze	 rozstąpili	 się,	 robiąc	 miejsce	 posłańcowi	 w zieleni.	Podbiegł	do	Sadeasa	i	zaczął	mówić,	ale	arcyksiążę	chwycił	go	za	ramię	z	mocą Pancerza	 Odprysku	 i	 gestem	 kazał	 swoim	 gwardzistom	 utworzyć	 krąg.	 Wciągnął

posłańca	pod	markizę.

Navani	klęczała	przed	modlitwą.	Płomienie	pozostawiły	na	ziemi	czarną	bliznę	w

kształcie	glifu.	Ktoś	do	niej	podszedł	–	Renarin.	Ukląkł	na	jedno	kolano	i	oparł	dłoń	na jej	ramieniu.

–	Dziękuję,	Mashala.

Pokiwała	głową	i	wstała,	jej	swobodna	dłoń	była	poplamiona	pigmentem.	Policzki

wciąż	miała	wilgotne	od	łez,	ale	zmrużyła	oczy	i	spojrzała	między	tłumem	żołnierzy	w

stronę	Sadesa.	Miał	wściekłą	minę,	jego	twarz	poczerwieniała,	a	w	oczach	malował	się

gniew.

Odwróciła	się	i	przepchnęła	między	żołnierzami,	wspinając	się	w	stronę	krawędzi

placu	 zbiórki.	 Dołączył	 do	 niej	 Renarin	 i	 kilku	 oficerów	 Sadeasa,	 razem	 patrzyli	 w stronę	Strzaskanych	Równin.

I	 tam	 ujrzeli	 szereg	 ludzi	 wędrujących	 powoli	 w	 stronę	 obozu,	 prowadzonych

przez	konnego	w	stalowoszarym	pancerzu.

*

Dalinar	 jechał	 na	 Galancie	 na	 czele	 dwóch	 tysięcy	 sześciuset	 pięćdziesięciu

trzech	ludzi.	Jedynie	tyle	pozostało	z	jego	sił	liczących	osiem	tysięcy.

Długa	 wędrówka	 przez	 płaskowyże	 dała	 mu	 czas	 do	 namysłu.	 W	 jego	 wnętrzu

wciąż	 kłębiły	 się	 uczucia.	 Jadąc,	 zaciskał	 lewą	 dłoń	 –	 okrywała	 ją	 teraz	 pomalowana na	 niebiesko	 rękawica	 Pancerza,	 którą	 pożyczył	 od	 Adolina.	 Ponowne	 wyhodowanie rękawicy	 Dalinara	 zajmie	 wiele	 dni.	 Dłużej,	 jeśli	 Parshendi	 spróbują	 wyhodować	 całą zbroję	z	tego,	co	zostawił.	Nie	uda	im	się,	jeśli	zbrojmistrze	Dalinara	będą	karmić	jego Pancerz	Burzowym	Światłem.	Porzucona	rękawica	rozpadnie	się	w	pył,	a	dla	Dalinara wyrośnie	nowa.

Na	 razie	 nosił	 tę	 należącą	 do	 Adolina.	 Zebrali	 wszystkie	 napełnione	 klejnoty	 od jego	 dwudziestu	 sześciu	 setek	 ludzi	 i	 wykorzystali	 je,	 by	 ponownie	 napełnić	 i wzmocnić	 jego	 pancerz.	 Wciąż	 pokrywały	 go	 pęknięcia.	 Naprawienie	 tak	 licznych uszkodzeń	 musiało	 zająć	 wiele	 dni,	 ale	 Pancerz	 znów	 zaczął	 się	 nadawać	 do	 walki, gdyby	do	tego	doszło.

Musiał	 się	 upewnić,	 że	 tak	 się	 nie	 stanie.	 Zamierzał	 stawić	 czoło	 Sadeasowi	 i chciał	mieć	na	sobie	zbroję.	Właściwie	pragnął	wspiąć	się	na	wzniesienie	prowadzące do	 obozu	 Sadeasa	 i	 oficjalnie	 wypowiedzieć	 wojnę	 „staremu	 przyjacielowi”.	 Może przywołać	Ostrze	i	doprowadzić	go	do	śmierci.

Ale	 nie	 zrobi	 tego.	 Jego	 żołnierze	 byli	 zbyt	 osłabieni,	 pozycja	 zbyt	 niepewna.

Oficjalna	 wojna	 zniszczyłaby	 jego	 i	 królestwo.	 Musiał	 zrobić	 coś	 innego.	 Coś,	 co ochroni	królestwo.	Na	zemstę	nadejdzie	czas.	Kiedyś.	Alethkar	był	najważniejszy.

Opuścił	 pięść	 w	 niebieskiej	 rękawicy	 i	 chwycił	 wodze	 Galanta.	 Adolin	 jechał	 w pobliżu.	 Jego	 pancerz	 również	 naprawili,	 ale	 brakowało	 mu	 rękawicy.	 Dalinar	 z początku	nie	chciał	przyjąć	daru	syna,	ale	przekonały	go	jego	logiczne	argumenty.	Jeśli jeden	z	nich	miał	sobie	radzić	bez	części	zbroi,	to	powinien	być	to	młodszy	mężczyzna.

Wewnątrz	 Pancerza	 ich	 różnica	 wieku	 nie	 miała	 znaczenia,	 ale	 poza	 nim	 Adolin	 był

dwudziestoparolatkiem,	a	Dalinar	starzejącym	się	mężczyzną	po	pięćdziesiątce.

Wciąż	 nie	 wiedział,	 co	 sądzić	 o	 wizjach,	 które	 najwyraźniej	 go	 zawiodły,	 kiedy kazały	mu	zaufać	Sadeasowi.

–	Elthalu!	–	zawołał	Dalinar.

Elthal,	 najwyższy	 rangą	 oficer,	 który	 przeżył	 pogrom,	 był	 smukłym	 mężczyzną	 o dystyngowanych	rysach	twarzy,	którą	zdobił	cienki	wąsik.	Rękę	miał	na	temblaku.	W

ostatniej	fazie	walki	pomagał	Dalinarowi	utrzymać	wyłom.

–	Tak,	oświecony?	–	spytał	Elthal,	podbiegając	do	Dalinara.

Wszystkie	konie	poza	dwoma	ryshadyjskimi	niosły	rannych.

–	 Zabierz	 rannych	 do	 mojego	 obozu	 –	 polecił	 arcyksiążę.	 –	 Później	 powiedz

Telebowi,	żeby	postawił	cały	obóz	w	pogotowiu.	Niech	zmobilizuje	resztę	kompanii.

–	 Tak,	 oświecony.	 –	 Mężczyzna	 zasalutował.	 –	 Oświecony,	 na	 co	 mają	 się

przygotować?

–	Na	wszystko.	Ale	miejmy	nadzieję,	że	na	nic.

–	Rozumiem,	oświecony	–	odparł	Elthal	i	ruszył	wypełnić	rozkaz.

Dalinar	zwrócił	Galanta	w	stronę	grupy	mostowych,	wciąż	podążających	za	swoim

poważnym	 przywódcą,	 mężczyzną	 imieniem	 Kaladin.	 Porzucili	 most	 w	 chwili,	 kiedy dotarli	do	stałych	mostów	–	Sadeas	mógł	kogoś	po	niego	posłać.

Mostowi	 zatrzymali	 się,	 kiedy	 się	 zbliżył.	 Choć	 sprawiali	 wrażenie	 równie

zmęczonych,	 jak	 on	 sam	 się	 czuł,	 szybko	 ustawili	 się	 w	 nieco	 agresywnym	 szyku.

Ściskali	 włócznie,	 jakby	 byli	 pewni,	 że	 spróbuje	 im	 je	 odebrać.	 Uratowali	 go,	 ale wyraźnie	mu	nie	ufali.

–	 Odsyłam	 swoich	 rannych	 do	 obozu	 –	 powiedział	 Dalinar.	 –	 Powinniście	 z	 nimi pójść.

–	Rzucasz	wyzwanie	Sadeasowi?	–	spytał	Kaladin.

–	Muszę.	–	Muszę	wiedzieć,	dlaczego	to	zrobił.	–	I	kupię	wam	wolność.

–	W	takim	razie	zostaję	z	tobą	–	stwierdził	Kaladin.

–	Ja	też	–	dodał	stojący	obok	mężczyzna	o	orlich	rysach.

Wkrótce	wszyscy	mostowi	stwierdzili,	że	chcą	zostać.

Kaladin	odwrócił	się	do	nich.

–	Powinienem	was	odesłać.

–	 Co	 takiego?	 –	 spytał	 starszy	 mostowy	 z	 posiwiałą	 brodą.	 –	 Ty	 możesz

ryzykować,	 a	 my	 nie?	 W	 obozie	 Sadeasa	 zostali	 nasi	 ludzie.	 Musimy	 ich	 wydostać.	 A przynajmniej	musimy	trzymać	się	razem.	Doprowadzić	to	do	końca.

Inni	 pokiwali	 głowami.	 Dalinara	 ponownie	 uderzyła	 ich	 dyscyplina.	 Był	 coraz

bardziej	 przekonany,	 że	 Sadeas	 nie	 miał	 z	 tym	 nic	 wspólnego.	 Chodziło	 o	 mężczyznę,

który	im	przewodził.	Choć	miał	ciemnobrązowe	oczy,	zachowywał	się	jak	oświecony.

Cóż,	 skoro	 nie	 chcieli	 odejść,	 Dalinar	 nie	 zamierzał	 ich	 zmuszać.	 Ruszył	 dalej	 i wkrótce	 około	 tysiąca	 jego	 żołnierzy	 oderwało	 się	 i	 pomaszerowało	 na	 południe,	 w stronę	obozu.	Reszta	szła	dalej,	do	obozu	Sadeasa.	Kiedy	się	zbliżyli,	Dalinar	zauważył

niewielki	tłumek	zgromadzony	przy	ostatniej	rozpadlinie.	Szczególną	uwagę	zwracały

dwie	postacie	na	przedzie.	Renarin	i	Navani.

–	 A	 co	 oni	 robią	 w	 obozie	 Sadeasa?	 –	 spytał	 Adolin,	 uśmiechając	 się	 mimo zmęczenia,	i	podjechał	na	Pewnokrwistym	do	ojca.

–	Nie	wiem	–	odparł	Dalinar.	–	Ale	niech	ich	Ojciec	Burz	błogosławi	za	przybycie.

Na	 widok	 ich	 uśmiechniętych	 twarzy	 zaczął	 sobie	 w	 końcu	 uświadamiać,	 że

jednak	przeżył	ten	dzień.

Galant	 przejechał	 przez	 ostatni	 most.	 Za	 nim	 czekał	 Renarin	 i	 Dalinar	 uradował

się.

Choć	raz	chłopak	okazywał	radość.	Dalinar	zeskoczył	z	siodła	i	objął	syna.

–	Ojcze	–	powiedział	Renarin	–	ty	żyjesz!

Adolin	 roześmiał	 się	 i	 również	 zeskoczył	 z	 siodła	 przy	 akompaniamencie	 brzęku pancerza.	 Renarin	 wysunął	 się	 z	 uścisku	 i	 chwycił	 Adolina	 za	 ramię,	 drugą	 dłonią lekko	 uderzając	 w	 Pancerz.	 Uśmiechał	 się	 przy	 tym	 szeroko.	 Dalinar	 również	 się uśmiechnął	i	odwrócił	od	synów,	by	spojrzeć	na	Navani.	Stała	ze	splecionymi	dłońmi	i uniesioną	brwią.	Co	dziwne,	na	twarzy	miała	kilka	niewielkich	plam	czerwonej	farby.

–	Wcale	się	nie	martwiłaś,	prawda?	–	zwrócił	się	do	niej.

–	 Martwiłam	 się?	 –	 powtórzyła.	 Ich	 spojrzenia	 zetknęły	 się	 i	 wtedy	 zauważył

zaczerwienienie	wokół	jej	oczu.	–	Byłam	przerażona.

I	 wtedy	 Dalinar	 wziął	 ją	 w	 objęcia.	 Ponieważ	 miał	 na	 sobie	 Pancerz,	 musiał	 być ostrożny,	ale	pod	rękawicami	poczuł	jedwab	jej	sukni,	a	brak	hełmu	sprawiał,	że	czuł

słodką	 kwiatową	 woń	 jej	 perfumowanego	 mydła.	 Trzymał	 ją	 najmocniej,	 jak	 się odważył,	opuścił	głowę	i	przycisnął	twarz	do	jej	włosów.

–	Hm	–	zauważyła	ciepłym	tonem	–	wygląda	na	to,	że	ktoś	tu	za	mną	tęsknił.	Inni

patrzą.	Będą	gadać.

–	Nieważne.

–	Hm…	wygląda	na	to,	że	ktoś	tu	bardzo	za	mną	tęsknił.

–	 Na	 polu	 bitwy	 –	 powiedział	 szorstko	 –	 myślałem,	 że	 umrę.	 I	 uświadomiłem sobie,	że	to	nic	strasznego.

Cofnęła	głowę,	na	jej	twarzy	malowała	się	dezorientacja.

–	 Navani,	 spędziłem	 zbyt	 wiele	 czasu,	 zamartwiając	 się,	 co	 będą	 myśleć	 ludzie.

Kiedy	 sądziłem,	 że	 nadszedł	 mój	 czas,	 uświadomiłem	 sobie,	 że	 martwiłem	 się

niepotrzebnie.	 W	 obliczu	 końca	 byłem	 zadowolony	 z	 tego,	 jak	 przeżyłem	 życie.	 –

Spojrzał	 na	 nią	 i	 myślami	 zwolnił	 prawą	 rękawicę,	 pozwalając,	 by	 z	 brzękiem	 upadła na	ziemię.	Uniósł	pokrytą	odciskami	dłoń	i	dotknął	jej	brody.	–	Żałowałem	tylko	ciebie i	Renarina.

–	Mówisz	więc,	że	możesz	umrzeć,	i	to	nic	strasznego?

–	 Nie	 –	 sprzeciwił	 się.	 –	 Mówię,	 że	 stanąłem	 przed	 obliczem	 wieczności	 i

zobaczyłem	tam	pokój.	To	zmieni	moje	życie.

–	Bez	tego	całego	poczucia	winy?

Zawahał	się.

–	 Jak	 znam	 siebie,	 wątpię,	 bym	 się	 go	 do	 końca	 pozbył.	 Koniec	 oznaczał	 spokój, ale	 życie…	 to	 burza.	 Jednak	 wszystko	 postrzegam	 inaczej.	 Nie	 pozwolę,	 by	 kłamcy mówili	 mi,	 co	 mam	 robić.	 –	 Spojrzał	 w	 górę,	 w	 stronę	 grani,	 gdzie	 zbierali	 się żołnierze	w	zielonych	mundurach.	–	Wciąż	myślę	o	jednej	wizji	–	powiedział	cicho	–	tej ostatniej,	 w	 której	 spotkałem	 Nohadona.	 Odrzucił	 moją	 propozycję,	 by	 zapisał	 swoją mądrość.	W	niej	coś	się	kryje.	Coś,	czego	muszę	się	dowiedzieć.

–	Co	to	jest?	–	spytała	Navani.

–	Jeszcze	nie	wiem.	Ale	już	się	prawie	domyśliłem.

Znów	ją	przytulił,	trzymając	dłoń	na	jej	włosach.	Pragnął,	by	Pancerz	zniknął,	by

nie	rozdzielał	ich	metal.

Ale	 na	 to	 jeszcze	 nie	 nadszedł	 czas.	 Niechętnie	 wypuścił	 ją	 i	 odwrócił	 się	 w stronę	 Adolina	 i	 Renarina,	 którzy	 patrzyli	 na	 nich	 z	 niezręcznymi	 minami.	 Jego żołnierze	spoglądali	w	stronę	armii	Sadeasa,	zebranej	na	grani.

Nie	 mogę	 pozwolić,	 by	 doszło	 do	 rozlewu	 krwi,	 pomyślał	 Dalinar,	 opuścił	 rękę	 i znów	 założył	 rękawicę.	 Paski	 zacisnęły	 się,	 łącząc	 ją	 z	 resztą	 pancerza.	 Ale	 nie wymknę	 się	 też	 do	 swojego	 obozu,	 nie	 rzucając	 mu	 wyzwania.	 Musiał	 przynajmniej poznać	cel	tej	zdrady.	Wszystko	szło	tak	dobrze.

Poza	 tym	 była	 jeszcze	 kwestia	 obietnicy,	 jaką	 złożył	 mostowym.	 Dalinar	 wspiął

się	 po	 zboczu,	 jego	 zakrwawiony	 niebieski	 płaszcz	 łopotał	 za	 nim.	 Adolin	 szedł	 obok, Navani	 dotrzymywała	 mu	 kroku	 po	 drugiej	 stronie.	 Za	 nimi	 ruszył	 Renarin,	 a następnie	pozostałe	szesnaście	setek	żołnierzy.

–	Ojcze…	–	odezwał	się	Adolin,	spoglądając	na	wrogie	oddziały.

–	Nie	przywołuj	Ostrza.	Nie	dojdzie	do	wymiany	ciosów.

–	 Sadeas	 was	 porzucił,	 prawda?	 –	 spytała	 cicho	 Navani,	 a	 w	 jej	 oczach	 płonął

gniew.

–	Nie	tylko	nas	porzucił	–	warknął	Adolin.	–	Wprowadził	nas	w	pułapkę	i	zdradził.

–	 Przeżyliśmy	 –	 stwierdził	 stanowczo	 Dalinar.	 Droga	 przed	 nim	 stawała	 się

jaśniejsza.	Wiedział,	co	musi	zrobić.	–	Nie	zaatakuje	nas	tutaj,	ale	może	spróbować	nas sprowokować.	 Trzymaj	 swój	 miecz	 we	 mgle	 Adolinie,	 i	 nie	 pozwól,	 by	 nasi	 żołnierze popełnili	jakiś	błąd.

Żołnierze	 w	 zielonych	 mundurach	 rozstąpili	 się	 niechętnie,	 nie	 wypuszczając

włóczni	 z	 rąk.	 Wrodzy.	 Kaladin	 i	 jego	 mostowi	 szli	 z	 boku,	 w	 pobliżu	 pierwszych szeregów	żołnierzy	Dalinara.

Adolin	 nie	 przywołał	 Ostrza,	 choć	 spoglądał	 na	 oddziały	 Sadeasa	 z	 wyraźną

pogardą.	 Żołnierze	 Dalinara	 nie	 mogli	 czuć	 się	 swobodnie,	 po	 raz	 kolejny	 otoczeni przez	 wrogów,	 ale	 podążyli	 za	 nim	 na	 plac	 zbiórki.	 Sadeas	 stał	 na	 przedzie.

Zdradziecki	arcyksiążę	czekał	z	rękami	na	piersi,	wciąż	w	Pancerzu,	a	jego	czarne	loki falowały	 na	 wietrze.	 Ktoś	 wypalił	 na	 skale	 ogromny	 glif	 thath	 i	 Sadeas	 stał	 na	 jego środku.

Sprawiedliwość.	 Było	 coś	 niewiarygodnie	 stosownego	 w	 tym,	 że	 Sadeas	 stał

właśnie	w	tym	miejscu,	depcząc	sprawiedliwość.

–	 Dalinarze!	 –	 wykrzyknął	 Sadeas.	 –	 Stary	 przyjacielu!	 Wygląda	 na	 to,	 że

przeceniłem	 niekorzystny	 stosunek	 sił.	 Przepraszam,	 że	 wycofałem	 się,	 choć	 byłeś	 w niebezpieczeństwie,	ale	bezpieczeństwo	moich	ludzi	było	najważniejsze.	Z	pewnością to	rozumiesz.

Dalinar	 zatrzymał	 się	 w	 pewnej	 odległości	 od	 Sadeasa.	 Stali	 zwróceni	 do	 siebie twarzami,	 wśród	 zebranych	 żołnierzy	 panowało	 napięcie.	 Chłodny	 wiatr	 szarpał

markizę	za	plecami	Sadeasa.

–	Oczywiście	–	odparł	Dalinar	spokojnym	tonem.	–	Zrobiłeś,	co	musiałeś.

Sadeas	wyraźnie	się	rozluźnił,	choć	kilku	z	oficerów	Dalinara	zaczęło	mamrotać.

Adolin	uciszył	ich	znaczącym	spojrzeniem.

Dalinar	 odwrócił	 się	 i	 gestem	 odesłał	 Adolina	 i	 jego	 ludzi.	 Navani	 uniosła	 brew, lecz	cofnęła	się	z	pozostałymi,	kiedy	ją	poprosił.	Dalinar	spojrzał	znów	na	Sadeasa,	a wtedy	tamten	–	wyraźnie	zaciekawiony	–	gestem	odesłał	swoją	świtę.

Dalinar	 podszedł	 do	 krawędzi	 glifu	 thath,	 a	 Sadeas	 zrobił	 krok	 naprzód,	 teraz dzieliło	 ich	 zaledwie	 kilka	 cali.	 Byli	 podobnego	 wzrostu.	 Stojąc	 tak	 blisko,	 Dalinar sądził,	że	widzi	napięcie	i	złość	w	oczach	Sadeasa.	Dalinar	przetrwał,	druzgocąc	jego plany,	którym	poświęcił	wiele	miesięcy.

–	 Muszę	 wiedzieć,	 dlaczego	 –	 spytał	 Dalinar,	 zbyt	 cicho,	 by	 usłyszał	 go

ktokolwiek	poza	Sadeasem.

–	Ze	względu	na	moją	przysięgę,	stary	przyjacielu.

–	Co	takiego?	–	spytał	Dalinar,	zaciskając	pięści.

–	Przed	laty	razem	coś	przysięgaliśmy.	–	Sadeas	westchnął,	porzucił	nonszalancką

pozę	i	powiedział:	–	Chronić	Elhokara.	Chronić	to	królestwo.

–	 I	 to	 właśnie	 robiłem!	 Mieliśmy	 ten	 sam	 cel.	 I	 walczyliśmy	 razem,	 Sadeasie.	 To działało.

–	Owszem	–	zgodził	się	Sadeas.	–	Ale	teraz	mam	pewność,	że	mogę	samodzielnie

pokonać	Parshendich.	Wszystkiego,	co	zrobiliśmy	razem,	mogę	dokonać,	dzieląc	swoją

armię	 na	 dwie	 części,	 by	 jedna	 popędziła	 naprzód,	 a	 za	 nią	 podążyły	 większe	 siły.

Musiałem	 zaryzykować,	 by	 cię	 usunąć.	 Dalinarze,	 nie	 rozumiesz?	 Gavilar	 zginął	 z powodu	 swej	 słabości.	 Ja	 od	 razu	 chciałem	 zaatakować	 Parshendich,	 podbić	 ich.	 On upierał	 się	 przy	 traktacie,	 który	 doprowadził	 go	 do	 śmierci.	 A	 teraz	 ty	 zaczynasz	 się zachowywać	zupełnie	jak	on.	Te	same	pomysły,	ten	sam	sposób	mówienia.	Przez	ciebie zaczynają	one	 zarażać	 Elhokara.	 Ubiera	 się	 jak	 ty.	 Mówi	 mi	 o	 Kodeksie	 i	 że	 być	 może powinniśmy	go	wprowadzić	we	wszystkich	obozach.	Zaczyna	myśleć	o	wycofaniu	się!

–	I	dlatego	chcesz,	żebym	uznał	to	za	akt	honoru?	–	warknął	Dalinar.

–	 Bynajmniej.	 –	 Sadeas	 zaśmiał	 się.	 –	 Przez	 lata	 starałem	 się	 zostać	 najbardziej zaufanym	 doradcą	 Elhokara…	 ale	 zawsze	 byłeś	 ty,	 rozpraszałeś	 go,	 miałeś	 u	 niego posłuch	 mimo	 wszelkich	 moich	 wysiłków.	 Nie	 będę	 udawać,	 że	 chodziło	 jedynie	 o honor,	choć	był	w	tym	jego	element.	W	ostatecznym	rozliczeniu	chciałem	się	po	prostu ciebie	 pozbyć.	 –	 Ton	 Sadeasa	 nagle	 stał	 się	 lodowaty.	 –	 Zaczynasz	 tracić	 rozum,	 stary przyjacielu.	Możesz	nazwać	mnie	kłamcą,	ale	to,	co	ci	dziś	zrobiłem,	było	aktem	łaski.

Sposobem,	 byś	 odszedł	 w	 chwale,	 zamiast	 patrzenia,	 jak	 osuwasz	 się	 coraz	 głębiej.

Pozwalając,	 by	 Parshendi	 cię	 zabili,	 mogłem	 ochronić	 Elhokara	 przed	 tobą	 i	 zmienić cię	w	symbol,	by	przypomnieć	pozostałym,	co	naprawdę	tu	robimy.	Twoja	śmierć	mogła być	tym,	co	nas	w	końcu	zjednoczy.	Ironia	losu,	jak	się	nad	tym	zastanowić.

Dalinar	oddychał	miarowo.	Trudno	mu	było	powstrzymać	gniew	i	oburzenie.

–	 W	 takim	 razie	 powiedz	 mi	 jedno.	 Dlaczego	 nie	 obarczyłeś	 mnie	 winą	 za	 próbę zamachu?	Dlaczego	mnie	oczyściłeś,	skoro	później	zamierzałeś	mnie	zdradzić?

Sadeas	parsknął	cicho.

–	Nikt	by	nie	uwierzył,	że	próbowałeś	zabić	króla.	Plotkowaliby,	ale	nigdy	by	w	to nie	 uwierzyli.	 Gdybym	 obwinił	 cię	 zbyt	 szybko,	 ryzykowałbym,	 że	 sam	 zostanę	 w	 to zamieszany.	 –	 Potrząsnął	 głową.	 –	 Sądzę,	 że	 Elhokar	 wie,	 kto	 próbował	 go	 zabić.

Właściwie	się	do	tego	przyznał,	choć	nie	podał	mi	imienia.

Co?	 pomyślał	 Dalinar?	 On	 wie?	 Ale…	 jak?	 Dlaczego	 nie	 powie	 nam,	 kto?	 Dalinar nieco	 zmienił	 plany.	 Nie	 był	 pewien,	 czy	 Sadeas	 mówił	 prawdę,	 ale	 jeśli	 tak,	 mógł	 to wykorzystać.

–	Wie,	że	to	nie	byłeś	ty	–	mówił	dalej	Sadeas.	–	Tyle	mogę	w	nim	odczytać,	choć

on	 sam	 sobie	 nie	 uświadamia,	 jaki	 jest	 łatwy	 do	 przejrzenia.	 Obwinienie	 ciebie	 nie miałoby	 sensu.	 Elhokar	 by	 cię	 bronił,	 a	 ja	 mógłbym	 równie	 dobrze	 utracić	 pozycję Arcyksięcia	 Informacji.	 Ale	 dzięki	 temu	 zyskałem	 wspaniałą	 okazję,	 byś	 znów	 mi zaufał.

„Zjednocz	 ich…”.	 Wizje.	 Ale	 mężczyzna,	 który	 zwracał	 się	 w	 nich	 do	 Dalinara, bardzo	 się	 pomylił.	 Zachowanie	 honoru	 nie	 pomogło	 w	 zdobyciu	 lojalności	 Sadeasa.

Jedynie	odsłoniło	Dalinara	na	zdradę.

–	Jeśli	to	coś	znaczy	–	powiedział	od	niechcenia	Sadeas	–	lubię	cię.	Naprawdę.	Ale

jesteś	 głazem	 na	 mojej	 drodze	 i	 siłą	 nieświadomie	 prowadzącą	 do	 zniszczenia królestwa	Gavilara.	Kiedy	pojawiła	się	okazja,	wykorzystałem	ją.

–	 To	 nie	 była	 jedynie	 dogodna	 okazja	 –	 stwierdził	 Dalinar.	 –	 Wszystko

przygotowałeś,	Sadeasie.

–	Planowałem,	ale	ja	często	planuję.	Nie	zawsze	wykorzystuję	możliwości.	Dziś	to

zrobiłem.

Dalinar	prychnął.

–	Cóż,	coś	mi	dziś	pokazałeś,	Sadeasie…	pokazałeś	mi	to,	próbując	mnie	usunąć.

–	To	znaczy?	–	spytał	z	rozbawieniem	Sadeas.

–	Pokazałeś	mi,	że	wciąż	jestem	zagrożeniem.

*

Arcyksiążęta	kontynuowali	przyciszoną	rozmowę.

Wyczerpany	 Kaladin	 stał	 obok	 żołnierzy	 Dalinara,	 towarzyszyli	 mu	 inni

członkowie	drużyny	mostu	czwartego.

Sadeas	 posłał	 im	 spojrzenie.	 Matal	 stał	 w	 tłumie	 i	 cały	 czas	 wpatrywał	 się	 w drużynę	 Kaladina.	 Był	 czerwony	 na	 twarzy.	 Pewnie	 wiedział,	 że	 zostanie	 ukarany,	 jak wcześniej	Lamaril.	Powinni	się	nauczyć.	Powinni	zabić	Kaladina	na	samym	początku.

Próbowali,	pomyślał.	Nie	powiodło	im	się.

Nie	wiedział,	co	się	z	nim	stało,	co	się	wydarzyło	z	Syl	i	słowami	w	jego	głowie.

Wydawało	 mu	 się,	 że	 od	 tamtej	 chwili	 Burzowe	 Światło	 działało	 lepiej.	 Było mocniejsze,	potężniejsze.	Ale	teraz	zniknęło	i	czuł	się	zmęczony.	Wyczerpany.	Zbytnio się	wysilił,	a	wraz	z	nim	cały	most	czwarty.

Może	 powinni	 udać	 się	 do	 obozu	 Kholina?	 Ale	 Teft	 miał	 rację	 –	 musieli

doprowadzić	to	do	końca.

Obiecał,	pomyślał	Kaladin.	Obiecał,	że	uwolni	nas	od	Sadeasa.

A	jednak,	dokąd	doprowadziły	go	w	przeszłości	obietnice	jasnookich?

Arcyksiążęta	przerwali	naradę,	rozdzielili	się,	zrobili	kilka	kroków	do	tyłu.

–	Cóż	–	odezwał	się	głośno	Sadeas	–	twoi	ludzie	są	wyraźnie	zmęczeni,	Dalinarze.

Możemy	później	porozmawiać	o	tym,	co	poszło	nie	tak,	choć	chyba	możemy	bezpiecznie

założyć,	że	nasz	sojusz	okazał	się	nierealny.

–	 Nierealny	 –	 powtórzył	 Dalinar.	 –	 To	 łagodne	 określenie.	 –	 Skinął	 w	 stronę mostowych.	–	Zabiorę	tych	mostowych	do	swojego	obozu.

–	Obawiam	się,	że	nie	mogę	się	z	nimi	rozstać.

Kaladin	stracił	wszelką	nadzieję.

–	Z	pewnością	nie	są	dla	ciebie	wiele	warci	–	stwierdził	Dalinar.	–	Podaj	cenę.

–	Nie	mam	zamiaru	ich	sprzedawać.

–	Zapłacę	sześćdziesiąt	szmaragdowych	broamów	za	każdego	–	stwierdził	Dalinar.

Na	 te	 słowa	 żołnierze	 z	 obu	 stron	 aż	 sapnęli.	 To	 było	 co	 najmniej	 dwadzieścia razy	więcej	niż	kosztował	dobry	niewolnik.

–	 Nawet	 za	 tysiąc	 za	 każdego,	 Dalinarze	 –	 stwierdził	 Sadeas.	 Kaladin	 widział	 w jego	oczach	śmierć	swoich	mostowych.	–	Zabieraj	swoich	żołnierzy	i	odejdź.	Pozostaw tu	moją	własność.

–	Nie	naciskaj	mnie	w	tej	kwestii,	Sadeasie	–	powiedział	Dalinar.

Nagle	 powróciło	 napięcie.	 Oficerowie	 Dalinara	 opuścili	 dłonie	 do	 mieczy,	 a	 jego włócznicy	unieśli	głowy	i	mocniej	chwycili	drzewce	broni.

–	 Nie	 naciskać	 cię?	 –	 spytał	 Sadeas.	 –	 A	 cóż	 to	 za	 groźba?	 Opuść	 mój	 obóz.

Wyraźnie	 widać,	 że	 między	 nami	 nic	 już	 nie	 ma.	 Jeśli	 spróbujesz	 ukraść	 moją własność,	będę	miał	wszelkie	prawo	cię	zaatakować.

Dalinar	 nie	 cofnął	 się.	 Wydawał	 się	 pewny	 siebie,	 choć	 Kaladin	 nie	 widział

powodu,	 dlaczego	 miałby	 taki	 być.	 I	 oto	 umiera	 kolejna	 obietnica,	 pomyślał	 Kaladin, odwracając	 się.	 W	 ostatecznym	 rozrachunku,	 mimo	 dobrych	 intencji,	 ten	 Dalinar Kholin	okazał	się	taki	sam	jak	pozostali.

Za	plecami	Kaladina	rozległy	się	zaskoczone	westchnienia.

Kaladin	 znieruchomiał,	 po	 czym	 obrócił	 się	 na	 pięcie.	 Dalinar	 Kholin	 przywołał

swoje	 potężne	 Ostrze	 Odprysku	 –	 wciąż	 kapała	 z	 niego	 woda.	 Jego	 pancerz	 parował

lekko,	z	pęknięć	unosiło	się	Burzowe	Światło.

Sadeas	 cofnął	 się,	 miał	 szeroko	 otwarte	 oczy.	 Jego	 straż	 honorowa	 wyciągnęła miecze.	Adolin	Kholin	wysunął	rękę	w	bok,	najwyraźniej	rozpoczynając	przywoływanie własnej	broni.

Dalinar	 Kholin	 zrobił	 krok	 naprzód,	 po	 czym	 wbił	 Ostrze	 w	 sam	 środek

poczerniałego	glifu.	Cofnął	się	o	krok.

–	Za	mostowych	–	powiedział.

Sadeas	 zamrugał.	 Mamrotania	 ucichły,	 a	 zgromadzeni	 wydawali	 się	 zbyt

oszołomieni,	by	choć	oddychać.

–	Co?!	–	spytał	Sadeas.

–	 Ostrze	 –	 powiedział	 Dalinar	 stanowczym	 głosem.	 –	 W	 zamian	 za	 twoich

mostowych.	Wszystkich.	Każdego,	którego	masz	w	obozie.	Będą	należeć	do	mnie,	będę

mógł	 zrobić	 z	 nimi,	 co	 zechcę,	 a	 ty	 nigdy	 więcej	 ich	 nie	 dotkniesz.	 W	 zamian dostaniesz	miecz.

Sadeas	z	niedowierzaniem	spojrzał	na	Ostrze.

–	Ta	broń	jest	warta	fortunę.	Miasta,	pałace,	królestwa…

–	Doszliśmy	do	porozumienia?	–	spytał	Dalinar.

–	Ojcze,	nie!	–	wtrącił	się	Adolin,	w	jego	dłoni	pojawiło	się	Ostrze.	–	Ty…

Dalinar	uniósł	dłoń,	uciszając	młodzieńca.	Nie	odrywał	wzroku	od	Sadeasa.

–	Czy	doszliśmy	do	porozumienia?!	–	spytał,	a	każde	słowo	brzmiało	wyraźnie.

Kaladin	gapił	się,	niezdolny	się	poruszyć,	niezdolny	myśleć.

Sadeas	 z	 pożądaniem	 wpatrywał	 się	 w	 Ostrze	 Odprysku.	 Spojrzał	 na	 Kaladina,

zawahał	się,	po	czym	chwycił	rękojeść	Ostrza.

–	Bierz	te	burzowe	kreatury.

Dalinar	krótko	skinął	głową,	odwracając	się	od	Sadeasa.

–	Chodźmy	–	powiedział	do	swojej	świty.

–	 Oni	 są	 bezwartościowi	 –	 powiedział	 Sadeas.	 –	 Jesteś	 jednym	 z	 dziesięciu

głupców,	 Dalinarze	 Kholinie!	 Nie	 widzisz,	 jak	 bardzo	 oszalałeś?	 To	 zostanie

zapamiętane	jako	najbardziej	absurdalna	decyzja,	jaką	kiedykolwiek	podjął	alethyjski

arcyksiążę!

Dalinar	nie	oglądał	się.	Podszedł	do	Kaladina	i	reszty	drużyny	mostu	czwartego.

–	 Idźcie	 –	 powiedział	 do	 nich	 głosem	 pełnym	 życzliwości.	 –	 Zabierzcie	 swoje rzeczy	 i	 ludzi,	 których	 pozostawiliście.	 Poślę	 z	 wami	 swoje	 oddziały	 jako	 strażników.

Zostawcie	 mosty	 i	 przybądźcie	 szybko	 do	 mojego	 obozu.	 Będziecie	 tam	 bezpieczni.

Macie	na	to	moje	słowo	honoru.

Zaczął	odchodzić.

Kaladin	 otrząsnął	 się	 z	 otępienia.	 Pobiegł	 za	 arcyksięciem	 i	 chwycił	 go	 za opancerzone	ramię.

–	Zaczekaj.	Ty…	To…	Co	się	właściwie	stało?

Dalinar	 odwrócił	 się	 do	 Kaladina	 i	 położył	 dłoń	 na	 jego	 ramieniu.	 Jego	 rękawica była	niebieska,	nie	pasowała	do	reszty	szarej	zbroi.

–	Nie	wiem,	co	ci	zrobiono.	Mogę	się	tylko	domyślać,	jak	wyglądało	twoje	życie.

Ale	wiedz	jedno.	W	moim	obozie	nie	będziecie	mostowymi	ani	niewolnikami.

–	Ale…

–	Ile	jest	warte	ludzkie	życie?	–	spytał	cicho	Dalinar.

–	 Handlarze	 niewolników	 mówią,	 że	 około	 dwóch	 szmaragdowych	 broamów	 –

odparł	Kaladin,	marszcząc	czoło.

–	A	ty	co	powiesz?

–	Życie	jest	bezcenne	–	powiedział	natychmiast,	cytując	swojego	ojca.

Dalinar	uśmiechnął	się,	jego	oczy	otoczyły	zmarszczki.

–	 Tak	 się	 ciekawie	 składa,	 że	 to	 również	 dokładna	 wartość	 Ostrza	 Odprysku.	 A dzisiaj	 ty	 i	 twoi	 ludzie	 poświęciliście	 się,	 żeby	 kupić	 mi	 dwadzieścia	 sześć	 setek bezcennych	 żywotów.	 Ja	 zaś	 musiałem	 za	 to	 zapłacić	 zaledwie	 jednym	 bezcennym mieczem.	Uważam	to	za	okazję.

–	 Naprawdę	 sądzisz,	 że	 zrobiłeś	 dobry	 interes	 –	 stwierdził	 z	 zadziwieniem

Kaladin.

Dalinar	uśmiechnął	się	w	sposób,	który	wydawał	się	uderzająco	ojcowski.

–	 Za	 mój	 honor?	 Bez	 wątpienia.	 Idź	 i	 zaprowadź	 swoich	 ludzi	 w	 bezpieczne

miejsce,	żołnierzu.	Wieczorem	będę	miał	do	ciebie	kilka	pytań.

Kaladin	 posłał	 spojrzenie	 Sadeasowi,	 który	 w	 oszołomieniu	 unosił	 swoje	 nowe

Ostrze.

–	Powiedziałeś,	że	zajmiesz	się	Sadeasem.	To	miałeś	na	myśli?

–	W	ten	sposób	nie	zająłem	się	Sadeasem	–	odparł	Dalinar.	–	W	ten	sposób	zająłem

się	tobą	i	twoimi	ludźmi.	Wciąż	mam	dziś	coś	do	zrobienia.

*

Dalinar	znalazł	króla	Elhokara	w	pałacowym	salonie.

Starszy	 Kholin	 jeszcze	 raz	 skinął	 głową	 strażnikom	 przed	 wejściem,	 po	 czym

zamknął	drzwi.	Wydawali	się	zaniepokojeni.	I	słusznie,	jego	rozkazy	nie	były	typowe.

Mimo	 to,	 wypełnią	 je.	 Nosili	 barwy	 króla,	 błękit	 i	 złoto,	 ale	 byli	 ludźmi	 Dalinara, wybranymi	ze	względu	na	lojalność.

Drzwi	 zamknęły	 się	 z	 trzaskiem.	 Król,	 wciąż	 odziany	 w	 Pancerz	 Odprysku,

wpatrywał	się	w	jedną	ze	swoich	map.

–	 A,	 to	 ty,	 wuju	 –	 powiedział,	 odwracając	 się	 do	 Dalinara.	 –	 Dobrze.	 Chciałem	 z tobą	 porozmawiać.	 Czy	 słyszałeś	 o	 tych	 plotkach,	 które	 krążą	 o	 tobie	 i	 mojej	 matce?

Wiem,	 że	 nie	 mogło	 się	 wydarzyć	 nic	 niestosownego,	 ale	 naprawdę	 martwię	 się	 tym, co	pomyślą	sobie	ludzie.

Dalinar	 przeszedł	 przez	 pokój,	 stawiając	 ciężkie	 kroki	 na	 grubym	 dywanie.	 W

kątach	 pomieszczenia	 wisiały	 napełnione	 diamenty,	 a	 w	 rzeźbione	 ściany	 wprawiono malutkie	odłamki	kwarcu,	które	migotały	i	odbijały	światło.

–	 Naprawdę,	 wuju	 –	 mówił	 dalej	 Elhokar,	 kręcąc	 głową.	 –	 Zaczynam	 mieć	 dosyć twojej	 reputacji	 w	 obozach.	 Widzisz,	 to,	 co	 mówią,	 rzuca	 cień	 również	 na	 mnie	 i…	 – Przerwał,	kiedy	Dalinar	zatrzymał	się	o	krok	od	niego.	–	Wuju?	Wszystko	w	porządku?

Strażnicy	 przy	 drzwiach	 donieśli	 mi	 o	 jakimś	 nieszczęściu	 podczas	 twojego

dzisiejszego	ataku	na	płaskowyż,	ale	umysł	miałem	pełen	myśli.	Czy	przegapiłem	coś

ważnego?

–	Tak	–	odparł	Dalinar,	po	czym	uniósł	nogę	i	kopnął	króla	w	pierś.

Siła	uderzenia	rzuciła	młodego	władcę	na	biurko.	Delikatne	drewno	rozpadło	się,

kiedy	 uderzył	 w	 nie	 ciężki	 Odpryskowy.	 Elhokar	 upadł,	 jego	 napierśnik	 był	 zaledwie lekko	 popękany.	 Dalinar	 podszedł	 i	 kopnął	 go	 w	 bok.	 Na	 napierśniku	 pojawiło	 się kolejne	pęknięcie.

Elhokar	zaczął	wykrzykiwać	w	panice.

–	Straże!	Do	mnie!	Straże!

Nikt	 nie	 przyszedł.	 Dalinar	 znów	 kopnął,	 a	 Elhokar	 zaklął	 i	 chwycił	 go	 za	 nogę.

Dalinar	 sapnął,	 ale	 pochylił	 się,	 chwycił	 młodzieńca	 za	 ramię,	 poderwał	 go	 na	 nogi	 i rzucił	 na	 drugą	 stronę	 pokoju.	 Król	 potknął	 się	 o	 dywan	 i	 wpadł	 na	 krzesło.

Zaokrąglone	kawałki	drewna	poleciały	na	boki	w	deszczu	drzazg.

Przerażony	Elhokar	podniósł	się.	Dalinar	natarł	na	niego.

–	Co	się	z	tobą	dzieje,	wuju?!	–	wrzasnął	Elhokar.	–	Oszalałeś!	Straże!	Zabójca	w

królewskiej	komnacie!	Straże!

Próbował	 podbiec	 do	 drzwi,	 ale	 Dalinar	 pchnął	 go	 ramieniem	 i	 znów	 powalił	 na ziemię.

Elhokar	 przetoczył	 się,	 ale	 udało	 mu	 się	 oprzeć	 na	 dłoni	 i	 podnieść	 na	 kolana.

Drugą	rękę	wyciągnął	w	bok.	Jego	Ostrze	pojawiło	się	w	chmurze	pary.

Dalinar	 kopnął	 go	 w	 rękę	 w	 chwili,	 gdy	 wpadło	 w	 nią	 Ostrze.	 Cios	 wytrącił

Ostrze,	które	natychmiast	rozpłynęło	się	w	powietrzu.

Elhokar	gorączkowo	machnął	pięścią,	ale	Dalinar	ją	pochwycił,	po	czym	nachylił

się	 i	 podniósł	 króla.	 Pociągnął	 go	 do	 przodu	 i	 wbił	 pięść	 w	 królewski	 napierśnik.

Elhokar	 szarpał	 się,	 ale	 Dalinar	 powtórzył	 cios,	 uderzając	 rękawicą	 w	 Pancerz,	 aż popękała	osłona	palców.	Młody	władca	jęknął.

Następny	cios	zmiażdżył	jego	napierśnik,	stopione	kawałki	poleciały	na	boki.

Dalinar	 rzucił	 króla	 na	 ziemię.	 Elhokar	 próbował	 się	 znów	 podnieść,	 ale	 w

napierśniku	 skupiała	 się	 moc	 Pancerza	 Odprysku.	 Jego	 brak	 sprawiał,	 że	 ręce	 i	 nogi wydawały	 się	 ciężkie.	 Dalinar	 ukląkł	 na	 jedno	 kolano	 przy	 szarpiącym	 się	 królu.

Ostrze	 Elhokara	 znów	 się	 pojawiło,	 ale	 starszy	 Kholin	 chwycił	 króla	 za	 nadgarstek	 i uderzył	nim	o	ziemię,	znów	uwalniając	Ostrze,	które	zmieniło	się	w	chmurkę	pary.

–	Straże!	–	zapiszczał	Elhokar.	–	Straże,	straże,	straże!

–	Nie	przyjdą,	Elhokarze	–	powiedział	cicho	Dalinar.	–	To	moi	ludzie	i	zostawiłem

im	rozkazy,	by	nie	wchodzili…	ani	nie	pozwolili	nikomu	innemu	wejść…	niezależnie	od

tego,	co	usłyszą.	Nawet	gdyby	to	były	twoje	błagania	o	pomoc.

Elhokar	umilkł.

–	 To	 moi	 ludzie,	 Elhokarze	 –	 powtórzył	 starszy	 Kholin.	 –	 Wyszkoliłem	 ich.

Umieściłem	ich	tutaj.	Zawsze	byli	lojalni	wobec	mnie.

–	Dlaczego,	wuju?	Co	robisz?	Proszę,	powiedz	mi.	–	Prawie	się	przy	tym	rozpłakał.

Dalinar	nachylił	się	tak	nisko,	że	prawie	czuł	oddech	młodzieńca.

–	 Popręg	 twojego	 konia	 podczas	 polowania	 –	 powiedział	 cicho.	 –	 Sam	 go

przeciąłeś,	prawda?

Elhokar	szerzej	otworzył	oczy.

–	Siodło	zostało	zamienione,	nim	przybyłeś	do	mojego	obozu	–	powiedział	Dalinar.

–	 Zrobiłeś	 to,	 ponieważ	 nie	 chciałeś,	 żeby	 twoje	 ulubione	 siodło	 się	 zniszczyło,	 kiedy spadnie	 z	 końskiego	 grzbietu.	 Planowałeś,	 że	 tak	 się	 stanie,	 sprawiłeś,	 że	 tak	 się stało.	Dlatego	byłeś	tak	pewny,	że	popręg	został	przecięty.

Elhokar	wzdrygnął	się,	ale	pokiwał	głową.

–	Ktoś	próbował	mnie	zabić,	ale	ty	nie	chciałeś	wierzyć.	Ja…	ja	martwiłem	się,	że

to	możesz	być	ty!	Dlatego	postanowiłem…	ja…

–	Przeciąłeś	własny	popręg	–	powiedział	Dalinar	–	by	ukazać	wyraźną,	oczywistą

próbę	 zamachu	 na	 twoje	 życie.	 Coś,	 co	 skłoniłoby	 mnie	 albo	 Sadeasa	 do

przeprowadzenia	śledztwa.

Elhokar	zawahał	się,	po	czym	pokiwał	głową.

Dalinar	zamknął	oczy	i	odetchnął	powoli.

–	 Nie	 rozumiesz,	 co	 zrobiłeś,	 Elhokarze?	 Ściągnąłeś	 na	 mnie	 podejrzenia	 ze

wszystkich	obozów!	Dałeś	Sadeasowi	okazję,	by	mnie	zniszczył.

Otworzył	oczy	i	spojrzał	z	góry	na	króla.

–	 Musiałem	 wiedzieć	 –	 wyszeptał	 Elhokar.	 –	 Nie	 mogłem	 nikomu	 ufać.	 –	 Jęknął

pod	ciężarem	Dalinara.

–	 A	 co	 z	 popękanymi	 klejnotami	 w	 twoim	 Pancerzu?	 Czy	 te	 również	 sam

umieściłeś?

–	Nie.

–	To	może	rzeczywiście	coś	odkryłeś	–	przyznał	Dalinar	z	sapnięciem.	–	Sądzę,	że

nie	mogę	mieć	pretensji	wyłącznie	do	ciebie.

–	W	takim	razie	puścisz	mnie?

–	Nie.	–	Dalinar	nachylił	się	jeszcze	bardziej.	Położył	dłoń	na	piersi	króla.	Elhokar przestał	się	szarpać	i	spojrzał	na	niego	przerażony.	–	Jeśli	nacisnę	–	powiedział	Dalinar –	 umrzesz.	 Twoje	 żebra	 popękają	 jak	 gałązki,	 serce	 zostanie	 zmiażdżone	 jak winogrono.	 Nikt	 nie	 będzie	 miał	 do	 mnie	 pretensji.	 Wszyscy	 szepcą,	 że	 Czarny	 Cierń

przed	 laty	 powinien	 wziąć	 tron	 dla	 siebie.	 Twoje	 straże	 są	 lojalne	 wobec	 mnie.	 Nikt cię	nie	pomści.	Nikogo	to	nie	będzie	obchodzić.

Elhokar	wypuścił	powietrze,	gdy	Dalinar	lekko	przycisnął.

–	Rozumiesz?	–	spytał	cicho	starszy	mężczyzna.

–	Nie!

Dalinar	westchnął,	po	czym	puścił	młodzieńca	i	wstał.	Elhokar	odetchnął	głośno.

–	 Twoja	 paranoja	 może	 być	 nieuzasadniona	 –	 stwierdził	 Dalinar	 –	 lub	 całkowicie uzasadniona.	Tak	czy	inaczej,	musisz	coś	zrozumieć.	Nie	jestem	twoim	wrogiem.

Elhokar	zmarszczył	czoło.

–	Nie	masz	zamiaru	mnie	zabić?

–	Burze,	nie!	Kocham	cię	jak	syna,	chłopcze.

Elhokar	pomasował	pierś.

–	Masz…	bardzo	dziwne	ojcowskie	instynkty.

–	 Wiele	 lat	 ci	 służyłem	 –	 powiedział	 Dalinar.	 –	 Miałeś	 moją	 lojalność,	 oddanie	 i rady.	 Złożyłem	 ci	 przysięgę	 wierności,	 sam	 sobie	 obiecałem,	 sam	 przed	 sobą przysięgałem,	 że	 nigdy	 nie	 zapragnę	 tronu	 Gavilara.	 Wszystko	 to,	 by	 zachować	 w sercu	lojalność.	A	ty	mimo	wszystko	mi	nie	ufasz.	Wplątujesz	mnie	w	sprawę	taką	jak ta	z	popręgiem,	w	ten	sposób	nieświadomie	pomagając	swoim	wrogom.

Dalinar	podszedł	do	króla.	Elhokar	skulił	się.

–	 Teraz	 już	 wiesz	 –	 powiedział	 ostro	 Dalinar.	 –	 Gdybym	 chciał	 cię	 zabić,

Elhokarze,	mógłbym	to	zrobić	dziesiątki	razy.	Setki	razy.	Wydaje	się,	że	nie	przyjmiesz lojalności	 i	 oddania	 jako	 dowodu	 na	 moją	 uczciwość.	 Cóż,	 skoro	 zachowujesz	 się	 jak dziecko,	tak	też	będziesz	traktowany.	Teraz	już	wiesz	z	całą	pewnością,	że	nie	pragnę twojej	śmierci.	Bo	gdyby	tak	było,	zmiażdżyłbym	twoją	pierś	i	już!	–	Spojrzał	królowi	w oczy.	–	A	teraz	rozumiesz?!

Elhokar	powoli	pokiwał	głową.

–	Dobrze	–	stwierdził	Dalinar.	–	Jutro	mianujesz	mnie	Arcyksięciem	Wojny.

–	Co?!

–	Sadeas	mnie	dziś	zdradził.

Dalinar	 podszedł	 do	 zniszczonego	 biurka	 i	 kopnął	 jego	 fragmenty.	 Królewska

pieczęć	wytoczyła	się	ze	swojej	szuflady.	Podniósł	ją.

–	Prawie	sześć	tysięcy	moich	ludzi	zginęło.	Obaj	z	Adolinem	ledwie	przeżyliśmy.

–	Co?	–	Elhokar	z	trudem	podniósł	się	do	pozycji	siedzącej.	–	To	niemożliwe!

–	 Wręcz	 przeciwnie	 –	 powiedział	 Dalinar,	 spoglądając	 na	 bratanka.	 –	 Zobaczył

okazję,	 by	 się	 wycofać,	 pozwalając,	 by	 Parshendi	 nas	 zmiażdżyli.	 I	 tak	 też	 zrobił.	 To bardzo	alethyjskie.	Bezwzględne,	ale	pozwalające	wciąż	udawać	honor	i	moralność.

–	I…	oczekujesz,	że	postawię	go	przed	sądem?

–	Nie.	Sadeas	nie	jest	ani	gorszy,	ani	lepszy	od	pozostałych.	Każdy	z	arcyksiążąt

zdradziłby	 swoich	 towarzyszy,	 gdyby	 miał	 szansę	 zrobić	 to	 bez	 ryzyka.	 Zamierzam znaleźć	 sposób,	 by	 zjednoczyć	 ich	 nie	 tylko	 w	 nazwie.	 Jakimś	 sposobem.	 Jutro,	 kiedy mianujesz	 mnie	 Arcyksięciem	 Wojny,	 oddam	 Pancerz	 Renarinowi,	 by	 wypełnić przyrzeczenie.	Już	oddałem	Ostrze,	by	wypełnić	inne.

Podszedł	 bliżej,	 znów	 spojrzał	 Elhokarowi	 w	 oczy	 i	 ścisnął	 w	 dłoni	 królewską pieczęć.

–	Jako	Arcyksiążę	Wojny	narzucę	Kodeks	wszystkim	dziesięciu	obozom.	Następnie

będę	 bezpośrednio	 koordynował	 wysiłek	 wojenny,	 decydując,	 które	 armie	 zaatakują które	 płaskowyże.	 Wszystkie	 zdobyte	 serca	 klejnotów	 będą	 należeć	 do	 Korony,	 a	 ty będziesz	 je	 rozdzielał	 jako	 łupy.	 Zmienimy	 tę	 rywalizację	 w	 prawdziwą	 wojnę,	 a wykorzystam	 to,	 by	 zmienić	 te	 nasze	 dziesięć	 armii,	 wraz	 z	 ich	 przywódcami,	 w prawdziwych	żołnierzy.

–	Ojcze	Burz!	Zabiją	nas!	Arcyksiążęta	się	zbuntują!	Nie	przeżyję	tygodnia!

–	Nie	będą	zadowoleni,	to	oczywiste	–	przyznał	Dalinar.	–	I	owszem,	będzie	się	z

tym	 wiązać	 ogromne	 niebezpieczeństwo.	 Musimy	 o	 wiele	 bardziej	 się	 pilnować.	 Jeśli masz	rację,	ktoś	już	próbuje	cię	zabić,	więc	i	tak	powinniśmy	to	robić.

Elhokar	 popatrzył	 na	 niego,	 po	 czym	 przeniósł	 wzrok	 na	 zniszczone	 meble.	 Cały czas	masował	pierś.

–	Mówisz	poważnie,	prawda?

–	Tak.	–	Rzucił	Elhokarowi	pieczęć.	–	Każ	swoim	skrybom	napisać	nominację	zaraz

po	moim	wyjściu.

–	 Ale	 chyba	 mówiłeś,	 że	 zmuszanie	 ludzi	 do	 przestrzegania	 Kodeksu	 nie	 jest właściwe	 –	 zauważył	 król.	 –	 Mówiłeś,	 że	 najlepszym	 sposobem,	 by	 zmienić	 ludzi,	 jest życie	we	właściwy	sposób,	by	stanowić	dla	nich	przykład!

–	To	było	zanim	Wszechmocny	mnie	okłamał	–	odparł	Dalinar.	Wciąż	nie	wiedział,

co	 o	 tym	 sądzić.	 –	 Większości	 z	 tego,	 co	 ci	 mówiłem,	 dowiedziałem	 się	 z	 „Drogi królów”.	 Ale	 jednej	 rzeczy	 nie	 rozumiałem.	 Nohadon	 napisał	 tę	 księgę	 pod	 koniec życia,	 po	 tym,	 jak	 wprowadził	 porządek…	 po	 tym,	 jak	 zmusił	 królestwa	 do zjednoczenia,	 po	 odbudowaniu	 ziem	 zniszczonych	 przez	 Spustoszenie.	 Księga	 została napisana,	 by	 przedstawić	 ideał.	 Dostali	 ją	 ludzie,	 którzy	 już	 postępowali	 właściwie.

Popełniłem	 błąd.	 Nim	 to	 wszystko	 zacznie	 działać,	 nasi	 ludzie	 muszą	 osiągnąć minimalny	 poziom	 honoru	 i	 godności.	 Kilka	 tygodni	 temu	 Adolin	 powiedział	 mi	 coś głębokiego.	 Spytał	 mnie,	 dlaczego	 zmuszam	 własnych	 synów,	 by	 spełniali	 tak wyśrubowane	 oczekiwania,	 ale	 pozwalam	 innym	 żyć	 niegodnie	 i	 nie	 potępiam	 ich.

Traktowałem	 innych	 arcyksiążąt	 i	 ich	 jasnookich	 jak	 dorosłych.	 Dorosły	 może	 wziąć zasadę	 i	 dostosować	 ją	 do	 swoich	 potrzeb.	 Ale	 na	 to	 jeszcze	 nie	 jesteśmy	 gotowi.

Jesteśmy	 dziećmi.	 A	 kiedy	 uczy	 się	 dziecko,	 wymaga	 się	 od	 niego,	 by	 postępowało właściwie,	aż	dorośnie	na	tyle,	by	dokonywać	własnych	wyborów.	Srebrne	Królestwa nie	 narodziły	 się	 jako	 zjednoczone,	 wspaniałe	 bastiony	 honoru.	 Zostały	 do	 tego wyszkolone,	wychowane,	jak	dorastający	młodzieńcy.

Zrobił	 krok	 naprzód	 i	 ukląkł	 obok	 Elhokara.	 Król	 wciąż	 masował	 pierś,	 a	 jego Pancerz	wyglądał	dziwnie	bez	centralnego	elementu.

–	Uczynimy	Alethkar	wielkim,	bratanku	–	powiedział	cicho	Dalinar.	–	Arcyksiążęta

składali	 przysięgi	 Gavilarowi,	 ale	 teraz	 je	 ignorują.	 Nadszedł	 czas,	 by	 ich powstrzymać.	 Zwyciężymy	 w	 tej	 wojnie	 i	 zmienimy	 Alethkar	 w	 miejsce,	 którego	 inne nacje	znów	będą	nam	zazdrościć.	Nie	ze	względu	na	naszą	waleczność,	ale	dlatego,	że ludzie	 będą	 żyli	 bezpiecznie	 i	 zapanuje	 sprawiedliwość.	 Dokonamy	 tego…	 albo	 obaj zginiemy,	próbując.

–	Wydaje	się,	że	mówisz	to	z	zapałem.

–	Ponieważ	w	końcu	wiem,	co	dokładnie	mam	robić	–	odparł	Dalinar,	prostując	się.

–	 Próbowałem	 być	 Nohadonem	 rozjemcą.	 Ale	 nie	 jestem	 nim.	 Jestem	 Czarnym

Cierniem,	 generałem	 i	 dowódcą.	 Nie	 mam	 talentu	 do	 zakulisowej	 polityki,	 ale	 jestem

mistrzem	szkolenia	oddziałów.	Od	jutra	każdy	mężczyzna	w	tych	obozach	będzie	mój.	A z	mojego	punktu	widzenia	wszyscy	są	świeżymi	rekrutami.	Łącznie	z	arcyksiążętami.

–	Zakładając,	że	cię	nominuję.

–	 Zrobisz	 to	 –	 powiedział	 Dalinar.	 –	 A	 w	 zamian	 obiecuję	 ci,	 że	 dowiem	 się,	 kto próbuje	cię	zabić.

Elhokar	prychnął	i	zaczął	zdejmować	kolejne	elementy	Pancerza.

–	Po	tej	proklamacji	odkrycie,	kto	próbuje	mnie	zabić,	stanie	się	proste.	Będziesz

mógł	umieścić	na	liście	wszystkich	z	każdego	obozu!

Dalinar	uśmiechnął	się	jeszcze	szerzej.

–	 Przynajmniej	 nie	 będziemy	 musieli	 zgadywać.	 Nie	 chmurz	 się	 tak,	 bratanku.

Czegoś	się	dziś	dowiedziałeś.	Wuj	nie	próbuje	cię	zabić.

–	Chce	mnie	jedynie	uczynić	celem.

–	 Dla	 twojego	 własnego	 dobra,	 synu.	 –	 Dalinar	 podszedł	 do	 drzwi.	 –	 Nie

zamartwiaj	się	za	bardzo.	Mam	już	plany,	w	jaki	sposób	utrzymać	cię	przy	życiu.

Otworzył	 drzwi,	 ukazując	 grupkę	 zdenerwowanych	 strażników	 powstrzymującą

przed	wejściem	grupkę	zdenerwowanych	służących.

–	Nic	mu	nie	jest	–	powiedział	do	nich.	–	Widzicie?

Odsunął	się,	pozwalając,	by	strażnicy	i	słudzy	zajęli	się	swoim	królem.

Dalinar	odwrócił	się	do	wyjścia	i	zawahał	się.

–	 A,	 jeszcze	 jedno,	 Elhokarze.	 Rozpocząłem	 zaloty	 do	 twojej	 matki.	 Powinieneś zacząć	się	przyzwyczajać	do	tej	myśli.

Mimo	 wszystkiego,	 co	 wydarzyło	 się	 w	 ciągu	 ostatnich	 kilku	 minut,	 dopiero	 te słowa	 sprawiły,	 że	 na	 twarzy	 króla	 pojawiła	 się	 zdumiona	 mina.	 Dalinar	 uśmiechnął

się	i	zamknął	za	sobą	drzwi,	po	czym	stanowczym	krokiem	odszedł.

Większość	 rzeczy	 wciąż	 była	 nie	 w	 porządku.	 Wciąż	 był	 wściekły	 na	 Sadeasa, zmartwiony	 śmiercią	 tak	 wielu	 żołnierzy,	 niepewny,	 co	 zrobić	 z	 Navani, skonsternowany	wizjami	i	przerażony	perspektywą	zjednoczenia	obozów.

Ale	teraz	przynajmniej	miał	nad	czym	pracować.





Koniec

części	czwartej





Część	piąta

Cisza	ponad

Shallan	•	Dalinar	•	Kaladin	•	Szeth	•	Trefniś



Shallan	 leżała	 cicho	 na	 łóżku	 w	 szpitalnym	 pokoju.	 Wypłakała	 się,	 po	 czym

rzeczywiście	zwymiotowała	do	pojemnika,	myśląc	o	tym,	co	zrobiła.	Czuła	się	żałośnie.

Zdradziła	Jasnah.	I	Jasnah	wiedziała.	Jakimś	sposobem	rozczarowanie	księżniczki

wydawało	się	gorsze	niż	sama	kradzież.	Ten	cały	plan	był	głupi	od	samego	początku.

Poza	 tym,	 Kabsal	 nie	 żył.	 Dlaczego	 tak	 źle	 się	 z	 tym	 czuła?	 Był	 skrytobójcą, próbował	 zamordować	 Jasnah	 i	 był	 gotów	 ryzykować	 życie	 Shallan,	 by	 osiągnąć	 swój cel.	A	jednak	tęskniła	za	nim.	Jasnah	nie	wydawała	się	zaskoczona,	że	ktoś	chciałby	ją zabić,	 może	 skrytobójcy	 byli	 zwyczajną	 częścią	 jej	 życia.	 Pewnie	 uważała	 Kabsala	 za twardego	 zabójcę,	 ale	 dla	 Shallan	 był	 uroczy.	 Czy	 to	 wszystko	 naprawdę	 mogło	 być kłamstwem?

Musiał	 być	 w	 czymś	 szczery,	 powiedziała	 sobie,	 zwijając	 się	 w	 kłębek	 na	 łóżku.

Gdybym	 go	 nie	 obchodziła,	 czy	 starałby	 się	 tak	 bardzo	 skłonić	 mnie	 do	 zjedzenia dżemu?

Najpierw	podał	antidotum	Shallan,	dopiero	potem	wziął	je	dla	siebie.

A	 jednak	 w	 końcu	 je	 wziął,	 pomyślała.	 Włożył	 tę	 porcję	 dżemu	 do	 ust.	 Dlaczego antidotum	go	nie	uratowało?

To	pytanie	zaczęło	ją	dręczyć.	I	nagle	uderzyło	ją	coś	jeszcze,	coś,	co	zauważyłaby

wcześniej,	gdyby	nie	rozpraszało	jej	poczucie	winy.

Jasnah	zjadła	chleb.

Założywszy	ręce	na	piersi,	Shallan	usiadła	i	oparła	się	o	wezgłowie	łóżka.	Zjadła

go,	 ale	 nie	 zatruła	 się,	 pomyślała.	 Moje	 życie	 ostatnio	 nie	 ma	 sensu.	 Istoty	 z powykręcanymi	głowami,	miejsce	z	czarnym	niebem,	Dusznikowanie…	a	teraz	to.

Jak	Jasnah	przeżyła?	Jak?

Shallan	 drżącymi	 dłońmi	 sięgnęła	 do	 sakiewki	 na	 stoliku	 przy	 łóżku.	 Wewnątrz znalazła	granat,	który	Jasnah	wykorzystała,	by	ją	ocalić.	Emanował	słabym	blaskiem, większość	została	zużyta	podczas	Dusznikowania.	Wystarczył	jednak,	by	oświetlić	jej szkicownik	 przy	 łóżku.	 Jasnah	 pewnie	 nawet	 do	 niego	 nie	 zajrzała.	 Tak	 pobłażliwie traktowała	sztuki	wizualne.	Obok	leżała	książka,	którą	Jasnah	jej	podarowała.	„Księga niekończących	się	kart”.	Dlaczego	ją	zostawiła?

Shallan	 podniosła	 węgiel	 i	 przerzucała	 karty	 szkicownika,	 aż	 znalazła	 czystą.

Minęła	 kilka	 rysunków	 stworów	 z	 głowami	 z	 symboli;	 niektóre	 były	 w	 tym	 pokoju.

Zawsze	czaiły	się	w	pobliżu.	Czasami	wydawało	jej	się,	że	widzi	je	kątem	oka.	Kiedy

indziej	słyszała	ich	szepty.	Nie	ważyła	się	znów	odpowiedzieć.

Zaczęła	 rysować	 niepewnymi	 palcami,	 szkicowała	 Jasnah	 tamtego	 dnia	 w

szpitalu.	 Siedzącą	 obok	 łóżka	 Shallan	 i	 trzymającą	 dżem.	 Nie	 stworzyła	 wyrazistego Wspomnienia,	więc	rysunek	nie	był	aż	tak	dokładny,	ale	pamiętała	dość,	by	narysować Jasnah	 z	 palcem	 w	 dżemie.	 Uniosła	 ten	 palec,	 by	 powąchać	 truskawki.	 Dlaczego?

Dlaczego	włożyła	palec	do	dżemu?	Czy	uniesienie	słoika	do	nosa	by	nie	wystarczyło?

Jasnah	 wcale	 się	 nie	 skrzywiła,	 czując	 smród.	 Właściwie	 ani	 słowem	 nie

wspomniała,	że	dżem	się	popsuł.	Po	prostu	zamknęła	słój	i	oddała	go	z	powrotem.

Shallan	 znalazła	 kolejną	 pustą	 kartkę	 i	 narysowała	 Jasnah	 z	 kawałkiem	 chleba uniesionym	do	warg.	Zjadłszy	go,	skrzywiła	się.	Dziwne.

Shallan	opuściła	węgiel	i	wpatrywała	się	w	ten	rysunek	przedstawiający	Jasnah	z

kromką	 chleba	 między	 palcami.	 Nie	 było	 to	 idealne	 odwzorowanie,	 ale	 wystarczyło.

Na	 rysunku	 chleb	 wyglądał,	 jakby	 się	 topił.	 Jakby	 był	 nienaturalnie	 ściśnięty	 między palcami	Jasnah,	gdy	wkładała	go	do	ust.

Czy	to…	czy	to	możliwe?

Shallan	 wyślizgnęła	 się	 z	 łóżka,	 wzięła	 kulę	 i	 uniosła	 ją	 na	 dłoni,	 pod	 drugą pachę	 wcisnęła	 szkicownik.	 Strażnik	 zniknął.	 Nikogo	 najwyraźniej	 nie	 obchodziło,	 co się	z	nią	stanie,	rano	i	tak	miała	odpłynąć.

Kamienna	posadzka	była	chłodna	pod	jej	bosymi	stopami.	Miała	na	sobie	jedynie

białą	 szpitalną	 koszulę	 i	 czuła	 się	 prawie	 naga.	 Przynajmniej	 miała	 osłoniętą bezpieczną	 dłoń.	 Na	 końcu	 korytarza	 znajdowały	 się	 drzwi	 wychodzące	 na	 miasto	 i przez	nie	właśnie	przeszła.

Dotarła	 do	 Ralinsy,	 unikając	 po	 drodze	 ciemnych	 bocznych	 uliczek.	 Gdy	 szła	 w górę,	w	stronę	Konklawe,	przyciągnęła	kilka	spojrzeń,	ale	nikt	jej	nie	zaczepił.

Panowie-słudzy	 przy	 wejściu	 do	 Konklawe	 przepuścili	 ją.	 Rozpoznawali	 ją	 i

więcej	 niż	 kilku	 spytało,	 czy	 potrzebuje	 pomocy.	 Odmówiła	 i	 ruszyła	 samotnie	 do Zasłony.	 Weszła	 do	 środka	 i	 spojrzała	 w	 górę	 na	 ścianę	 pełną	 balkonów.	 Niektóre wciąż	oświetlały	kule.

Alkowa	 Jasnah	 była	 zajęta.	 Oczywiście.	 Jasnah	 pracowała	 cały	 czas.	 Musiało	 ją szczególnie	dręczyć,	że	zmarnowała	tyle	czasu	z	powodu	rzekomej	próby	samobójczej Shallan.

Winda	 zdawała	 się	 rozchwiana	 pod	 stopami	 Shallan,	 gdy	 parshmeni	 wciągali	 ją na	 poziom	 Jasnah.	 Jechała	 w	 milczeniu,	 czuła	 się	 odizolowana	 od	 otoczenia.	 Samotne przejście	 przez	 pałac	 –	 przez	 miasto	 –	 jedynie	 w	 koszuli?	 Kolejne	 rzucenie	 wyzwania Jasnah	Kholin?	Czy	ona	nigdy	się	nie	nauczy?

Ale	co	miała	do	stracenia?

Ruszyła	 znajomym	 kamiennym	 korytarzem	 do	 alkowy,	 unosząc	 przed	 sobą	 kulę

emanującą	 słabym	 niebieskim	 blaskiem.	 Jasnah	 siedziała	 przy	 biurku.	 Jej	 oczy wydawały	 się	 zmęczone,	 otaczały	 je	 czarne	 kręgi,	 a	 twarz	 robiła	 wrażenie	 napiętej.

Podniosła	wzrok,	na	widok	Shallan	zesztywniała.

–	Nie	jesteś	tu	mile	widziana.

Shallan	 i	 tak	 weszła	 do	 środka,	 zaskoczona	 własnym	 spokojem.	 Dłonie	 powinny

jej	drżeć.

–	 Nie	 każ	 mi	 wzywać	 żołnierzy,	 żeby	 się	 ciebie	 pozbyć	 –	 powiedziała	 Jasnah.	 –

Mogłabym	cię	wrzucić	na	sto	lat	do	więzienia	za	to,	co	zrobiłaś.	Czy	masz	pojęcie,	co…

–	Twój	Dusznik	jest	imitacją	–	powiedziała	cicho	Shallan.	–	Był	imitacją	przez	cały

czas,	zanim	jeszcze	dokonałam	podmiany.

Jasnah	znieruchomiała.

–	 Zastanawiałam	 się,	 dlaczego	 nie	 zauważyłaś	 podmiany	 –	 powiedziała	 Shallan, siadając	na	drugim	krześle.	–	Całe	tygodnie	byłam	niepewna.	Może	ją	zauważyłaś,	ale postanowiłaś	 milczeć,	 żeby	 złapać	 złodzieja?	 Czy	 przez	 ten	 cały	 czas	 nie Dusznikowałaś?	 To	 nie	 miało	 sensu.	 Chyba	 że	 skradziony	 przeze	 mnie	 Dusznik	 to imitacja.

Jasnah	rozluźniła	się.

–	 Tak.	 Dobrze	 świadczy	 o	 twojej	 inteligencji,	 że	 to	 zauważyłaś.	 Mam	 kilka

imitacji.	 Wiesz,	 nie	 byłaś	 pierwszą,	 która	 próbowała	 ukraść	 fabrial.	 Ten	 prawdziwy oczywiście	starannie	ukrywam.

Shallan	 wyjęła	 szkicownik	 i	 zaczęła	 szukać	 pewnego	 rysunku.	 To	 był	 obraz

dziwnego	 miejsca	 z	 morzem	 paciorków,	 unoszącymi	 się	 płomieniami	 i	 odległym

słońcem	na	czarnym	niebie.	Shallan	patrzyła	na	niego	przez	chwilę,	po	czym	odwróciła

go	i	pokazała	Jasnah.

Widok	 wstrząsu	 na	 twarzy	 Jasnah	 był	 niemal	 wart	 całej	 nocy	 pełnej	 mdłości	 i poczucia	 winy.	 Jasnah	 wybałuszyła	 oczy	 i	 przez	 chwilę	 nie	 mogła	 wypowiedzieć	 ani słowa.	Shallan	zamrugała,	zapisując	Wspomnienie.	Nie	mogła	się	powstrzymać.

–	Gdzie	to	znalazłaś?	–	spytała	ostro	Jasnah.	–	Jaka	księga	opisała	ci	tę	scenę?

–	 Żadna	 księga,	 Jasnah	 –	 powiedziała	 Shallan,	 opuszczając	 rysunek.	 –

Odwiedziłam	 to	 miejsce.	 Tamtego	 wieczoru,	 kiedy	 przypadkiem	 Dusznikowałam

kielich	w	moim	pokoju	w	krew	i	udałam	próbę	samobójczą,	żeby	to	ukryć.

–	Niemożliwe.	Sądzisz,	że	uwierzę…

–	 Nie	 ma	 fabriala,	 prawda,	 Jasnah?	 Nie	 ma	 Dusznika.	 Nigdy	 nie	 było.	 Używasz fałszywego	 „fabriala”,	 żeby	 ludzie	 nie	 zauważyli,	 że	 masz	 moc	 samodzielnego Dusznikowania.

Jasnah	umilkła.

–	 Ja	 również	 to	 zrobiłam	 –	 mówiła	 dalej	 dziewczyna.	 –	 Dusznik	 był	 ukryty	 w bezpiecznej	sakiewce.	Nie	dotykałam	go…	ale	to	bez	znaczenia.	I	tak	był	imitacją.	To, co	 zrobiłam,	 zrobiłam	 bez	 niego.	 Może	 przebywanie	 w	 pobliżu	 ciebie	 jakoś	 mnie odmieniło.	Ma	to	coś	wspólnego	z	tym	miejscem	i	tymi	istotami.

Znów	żadnej	odpowiedzi.

–	 Podejrzewałaś,	 że	 Kabsal	 jest	 skrytobójcą.	 Wiedziałaś	 od	 razu,	 co	 się	 stało, kiedy	 upadłam.	 Spodziewałaś	 się	 trucizny,	 albo	 przynajmniej	 byłaś	 świadoma,	 że	 to możliwe.	Ale	myślałaś,	że	trucizna	jest	w	dżemie.	Dusznikowałaś	go,	kiedy	otworzyłaś słoik	i	udawałaś,	że	go	wąchasz.	Nie	wiedziałaś,	jak	odtworzyć	dżem	truskawkowy,	a kiedy	spróbowałaś,	stworzyłaś	tę	paskudną	miksturę.	Chciałaś	pozbyć	się	trucizny,	ale nieświadomie	 Dusznikowałaś	 antidotum.	 Nie	 chciałaś	 też	 zjeść	 chleba,	 na	 wypadek gdyby	 w	 nim	 również	 coś	 było.	 Zawsze	 odmawiałaś.	 Kiedy	 przekonałam	 cię,	 żebyś ugryzła	kęs,	Dusznikowałaś	go	w	coś	innego,	kiedy	wkładałaś	go	do	ust.	Powiedziałaś, że	nie	radzisz	sobie	z	substancjami	organicznymi	i	to,	co	stworzyłaś,	było	obrzydliwe.

Ale	pozbyłaś	się	trucizny	i	dlatego	nie	padłaś	jej	ofiarą.

Shallan	spojrzała	w	oczy	byłej	nauczycielki.	Czy	to	wyczerpanie	sprawiło,	że	tak

obojętnie	 podchodziła	 do	 konsekwencji,	 jakie	 mogły	 wywołać	 jej	 słowa?	 Czy	 też znajomość	prawdy?

–	 Zrobiłaś	 to	 wszystko,	 Jasnah	 –	 dokończyła	 Shallan	 –	 z	 fałszywym	 Dusznikiem.

Jeszcze	 nie	 zauważyłaś	 podmiany.	 Nie	 próbuj	 mi	 mówić,	 że	 jest	 inaczej.	 Zabrałam	 go tamtej	nocy,	kiedy	zabiłaś	tych	trzech	łotrów.

W	fioletowych	oczach	Jasnah	pojawił	się	błysk	zaskoczenia.

–	 Tak	 –	 potwierdziła	 Shallan	 –	 tak	 dawno.	 Nie	 zastąpiłaś	 go	 imitacją.	 Nie wiedziałaś,	 że	 zostałaś	 oszukana,	 do	 chwili	 kiedy	 wyjęłam	 fabrial	 i	 pozwoliłam,	 byś mnie	z	jego	pomocą	uratowała.	To	wszystko	kłamstwo,	Jasnah.

–	Nie	–	odparła	Jasnah.	–	Masz	urojenia	z	przemęczenia	i	napięcia.

–	 Dobrze.	 –	 Shallan	 wstała	 i	 ścisnęła	 emanującą	 słabym	 blaskiem	 kulę.	 –	 Chyba muszę	ci	pokazać.	Jeśli	mi	się	uda.

Istoty,	odezwała	się	w	głowie.	Czy	mnie	słyszycie?

Tak,	 zawsze,	 zabrzmiał	 w	 odpowiedzi	 szept.	 Mimo	 że	 miała	 nadzieję,	 że	 go usłyszy,	podskoczyła.

Czy	możesz	znów	zabrać	mnie	w	tamto	miejsce?	–	spytała.

Musisz	 mi	 powiedzieć	 coś,	 co	 jest	 prawdą,	 odparł. Im	 bardziej	 prawdziwe,	 tym silniejsza	nasza	więź.

Jasnah	 używa	 fałszywego	 Dusznika,	 pomyślał	 Shallan.	 Jestem	 pewna,	 że	 to

prawda.

To	nie	wystarczy,	wyszeptał	głos. Muszę	wiedzieć	coś	prawdziwego	o	tobie.	Powiedz mi.	 Im	 potężniejsza	 prawda,	 im	 bardziej	 ukryta,	 tym	 silniejsza	 więź.	 Powiedz	 mi.	 Kim jesteś?

–	 Kim	 jestem?	 –	 wyszeptała	 Shallan.	 –	 Naprawdę?	 –	 To	 był	 zaiste	 dzień

konfrontacji.	 Czuła	 się	 dziwnie	 silna,	 spokojna.	 Czas,	 by	 to	 wypowiedzieć.	 –	 Jestem morderczynią.	Zabiłam	ojca.

Ach, 	wyszeptał	głos. To	zaiste	potężna	prawda…

I	alkowa	zniknęła.

Shallan	 spadła	 w	 morze	 czarnych	 szklanych	 paciorków.	 Szarpała	 się,	 próbując

utrzymać	 się	 na	 powierzchni.	 Przez	 chwilę	 jej	 się	 to	 udawało.	 Jednak	 coś	 chwyciło	 ją za	 nogę	 i	 pociągnęło	 w	 dół.	 Wrzasnęła,	 znikając	 pod	 powierzchnią,	 malutkie	 paciorki wypełniły	jej	usta.	Spanikowała.	Miała…

Paciorki	nad	jej	głową	rozstąpiły	się.	Te	pod	nią	uniosły	się,	popychając	ją	w	górę,

do	miejsca,	gdzie	stał	ktoś	z	wyciągniętą	ręką.	Jasnah,	zwrócona	plecami	do	czarnego

nieba,	z	twarzą	rozświetloną	przez	unoszące	się	płomienie.	Jasnah	chwyciła	Shallan	za rękę,	 pociągnęła	 ją	 w	 górę,	 na	 coś.	 Tratwę.	 Stworzoną	 z	 paciorków,	 które	 spełniały wolę	kobiety.

–	Idiotka	–	powiedziała	Jasnah	i	machnęła	ręką.

Ocean	paciorków	po	lewej	rozstąpił	się	i	tratwa	podskoczyła,	niosąc	je	bokiem	w

stronę	 kilku	 płomieni.	 Jasnah	 wepchnęła	 Shallan	 w	 jeden	 z	 małych	 płomyków	 i dziewczyna	spadła	z	tratwy.

I	 uderzyła	 w	 podłogę	 alkowy.	 Jasnah	 siedziała	 tam,	 gdzie	 wcześniej,	 miała

zamknięte	oczy.	Po	chwili	otworzyła	je	i	posłała	Shallan	wściekłe	spojrzenie.

–	 Idiotka!	 –	 powtórzyła.	 –	 Nie	 masz	 pojęcia,	 jakie	 to	 było	 niebezpieczne.

Odwiedzić	Cieniomorze	z	jedną	prawie	wyczerpaną	kulą?	Idiotka!

Shallan	zakaszlała,	jakby	wciąż	miała	w	gardle	paciorki.	Podniosła	się	z	trudem	i

spojrzała	 Jasnah	 w	 oczy.	 Kobieta	 wciąż	 wydawała	 się	 zdenerwowana,	 ale	 nic	 nie powiedziała.	Wie,	że	ją	mam,	pomyślała	Shallan.	Gdybym	rozpowiedziała	prawdę…

Co	 by	 to	 oznaczało?	 Miała	 dziwne	 moce.	 Czy	 to	 czyniło	 z	 Jasnah	 Pustkowca?	 Co by	powiedzieli	ludzie?	Nic	dziwnego,	że	stworzyła	imitację.

–	Chcę	być	częścią	tego	–	powiedziała	Shallan.

–	Przepraszam?

–	Cokolwiek	robisz.	Cokolwiek	badasz,	chcę	być	częścią	tych	badań.

–	Nie	masz	pojęcia,	co	mówisz.

–	Wiem	–	przyznała	Shallan.	–	Jestem	ignorantką.	Ale	na	to	jest	proste	lekarstwo.

–	 Zrobiła	 krok	 naprzód.	 –	 Chcę	 wiedzieć,	 Jasnah.	 Chcę	 być	 prawdziwie	 twoją podopieczną.	Cokolwiek	jest	źródłem	tych	rzeczy,	które	umiesz	robić,	ja	też	to	umiem.

Chcę,	żebyś	mnie	wyszkoliła	i	pozwoliła	mi	brać	udział	w	twojej	pracy.

–	Okradłaś	mnie.

–	Wiem.	I	przepraszam.

Jasnah	uniosła	brew.

–	 Nie	 będę	 się	 usprawiedliwiać	 –	 powiedziała	 Shallan.	 –	 Ale,	 Jasnah,	 przybyłam tu,	żeby	cię	okraść.	Planowałam	to	od	samego	początku.

–	I	to	ma	sprawić,	że	poczuję	się	lepiej?

–	Planowałam	okraść	Jasnah	zgorzkniałą	heretyczkę	–	powiedziała	Shallan.	–	Nie

miałam	pojęcia,	że	pożałuję	konieczności	tej	kradzieży.	Nie	tylko	ze	względu	na	ciebie, ale	 dlatego,	 że	 oznaczało	 to	 konieczność	 porzucenia	 tego,	 co	 pokochałam.	 Proszę.

Popełniłam	błąd.

–	Wielki.	Nie	do	pokonania.

–	 Nie	 popełniaj	 jeszcze	 większego,	 odsyłając	 mnie.	 Mogę	 być	 kimś,	 kogo	 nie będziesz	musiała	okłamywać.	Kimś,	kto	wie.

Jasnah	wyprostowała	się.

–	 Ukradłam	 fabrial	 tamtej	 nocy,	 kiedy	 zabiłaś	 tych	 mężczyzn,	 Jasnah	 –

powiedziała	Shallan.	–	Wcześniej	uznałam,	że	nie	mogę	tego	zrobić,	ale	ty	przekonałaś mnie,	 że	 prawda	 nie	 jest	 tak	 prosta,	 jak	 mi	 się	 wydawało.	 Otworzyłaś	 we	 mnie pudełko	burz.	Popełniłam	błąd.	Popełnię	kolejne.	Potrzebuję	cię.

Jasnah	odetchnęła	głęboko.

–	Usiądź.

Shallan	usiadła.

–	Nigdy	więcej	mnie	nie	okłamiesz	–	powiedziała	Jasnah,	unosząc	palec.	–	I	nigdy

więcej	nie	okradniesz	mnie	ani	nikogo	innego.

–	Obiecuję.

Jasnah	siedziała	przez	chwilę,	po	czym	westchnęła.

–	Przysuń	się	tutaj	–	powiedziała,	otwierając	księgę.

Shallan	 wypełniła	 polecenie,	 a	 Jasnah	 wyjęła	 kilka	 kartek	 zapełnionych

notatkami.

–	Co	to?	–	spytała	Shallan.

–	 Chciałaś	 być	 częścią	 tego,	 co	 robię?	 Cóż,	 to	 musisz	 przeczytać.	 –	 Jasnah

spojrzała	na	notatki.	–	Chodzi	o	Pustkowców.



Szeth-syn-syn-Vallano,	 Kłamca	 z	 Shinovaru,	 szedł	 przygarbiony,	 dźwigając	 na

plecach	 worek	 z	 ziarnem.	 Zszedł	 z	 pokładu	 statku	 w	 dokach	 Kharbranthu.	 Miasto Dzwonków	 pachniało	 świeżym	 morskim	 porankiem	 i	 było	 spokojne,	 choć podekscytowane;	rybacy	wołali	do	przyjaciół,	którzy	przygotowywali	sieci.

Szeth	 dołączył	 do	 innych	 tragarzy,	 niosąc	 swój	 worek	 wijącymi	 się	 uliczkami.

Inny	 kupiec	 mógłby	 wykorzystać	 wozy	 zaprzężone	 w	 chulle,	 ale	 Kharbranth	 słynął	 z tłumów	i	stromych	uliczek.	Tragarze	działali	sprawnie.

Shin	 wbił	 spojrzenie	 w	 ziemię.	 Częściowo,	 by	 lepiej	 udawać	 robotnika.

Częściowo,	 by	 ukryć	 wzrok	 przed	 płonącym	 słońcem	 na	 nieboskłonie,	 bogiem	 bogów, który	 go	 obserwował	 i	 widział	 jego	 wstyd.	 Szeth	 nie	 powinien	 wychodzić	 w	 ciągu dnia.	Powinien	ukrywać	swe	straszliwe	oblicze.

Miał	wrażenie,	że	z	każdym	krokiem	powinien	zostawiać	krwawe	ślady.	Masakry,

do	 których	 doprowadził	 w	 ciągu	 tych	 miesięcy,	 pracując	 dla	 ukrytego	 pana…	 Słyszał

wrzaski	 umierających	 za	 każdym	 razem,	 kiedy	 zamykał	 oczy.	 Tarły	 jego	 duszę, ścierając	ją	do	zera,	dręczyły	go,	pochłaniały.

Tak	wielu	zabitych.	Tak	wielu.

Czy	 tracił	 rozum?	 Za	 każdym	 razem,	 kiedy	 szedł	 zabijać,	 odkrywał,	 że	 obwinia ofiary.	Przeklinał	je,	że	nie	były	dość	silne,	by	stawić	opór	i	go	zabić.

Podczas	każdej	z	rzezi	nosił	biel,	jak	mu	rozkazano.

Noga	za	nogą.	Nie	myśl.	Nie	skupiaj	się	na	tym,	co	zrobiłeś.	Na	tym,	co…	zrobisz.

Dotarł	do	ostatniego	imienia	na	liście:	Taravangian,	król	Kharbranthu.	Ukochany

monarcha,	znany	z	tego,	że	w	swoim	mieście	budował	i	utrzymywał	szpitale.	Nawet	w

dalekim	 Azirze	 wiedziano,	 że	 jeśli	 ktoś	 się	 rozchorował,	 Taravangian	 go	 przyjmował.

Przybądź	do	Kharbranthu	i	zostań	uzdrowiony.	Król	kochał	wszystkich.

A	Szeth	miał	go	zabić.

Na	 szczycie	 stromej	 góry	 Szeth	 zaniósł	 swój	 worek,	 podobnie	 jak	 inni	 tragarze, na	tyły	pałacu	i	wszedł	do	słabo	oświetlonego	kamiennego	korytarza.	Taravangian	był

prostoduszny.	 Shin	 powinien	 poczuć	 się	 z	 tego	 powodu	 jeszcze	 bardziej	 winny,	 ale odkrył,	 że	 pochłania	 go	 nienawiść.	 Taravangian	 nie	 był	 dość	 bystry,	 by	 przygotować się	na	skrytobójcę.	Głupiec.	Idiota.	Czy	Szeth	nigdy	nie	natrafi	na	wroga	dość	silnego, by	go	zabić?

Przybył	 do	 miasta	 wcześnie	 i	 zatrudnił	 się	 jako	 tragarz.	 Musiał	 przeprowadzić badania,	 gdyż	 zgodnie	 z	 instrukcją,	 podczas	 tego	 zabójstwa	 miał	 wyjątkowo	 nie zabijać	nikogo	innego.	Taravangiana	miał	zamordować	po	cichu.

Skąd	 różnica?	 Zgodnie	 z	 instrukcją,	 miał	 przekazać	 wiadomość:	 „Pozostali	 nie żyją.	 Przyszedłem,	 by	 dokończyć	 zadanie”.	 Polecenie	 było	 wyraźne	 –	 upewnić	 się,	 że Taravangian	usłyszał	te	słowa	i	je	potwierdził,	nim	zrobi	mu	krzywdę.

To	 wyglądało	 na	 dzieło	 zemsty.	 Ktoś	 posłał	 Szetha,	 by	 ten	 wytropił	 i	 zniszczył

ludzi,	którzy	go	skrzywdzili.	Shin	zostawił	worek	w	pałacowej	spiżarni.	Odwrócił	się

automatycznie	i	podążył	korytarzem	w	szeregu	powłóczących	nogami	tragarzy.	Skinął

głową	w	stronę	wygódki	dla	służby,	a	nadzorca	machnął	ręką.	Szeth	robił	to	już	kilka

razy	wcześniej	i	najwyraźniej	można	mu	było	zaufać,	że	zrobi	co	swoje	i	dogoni	resztę kolumny.

Wygódka	 nie	 śmierdziała	 aż	 tak	 źle,	 jak	 się	 spodziewał.	 Pomieszczenie	 było

ciemne,	 wykute	 w	 podziemnej	 jaskini,	 ale	 obok	 mężczyzny	 stojącego	 przy	 korycie	 do sikania	 stała	 świeczka.	 Skinął	 Szethowi,	 zawiązał	 troczki	 spodni	 i	 wytarł	 palce	 w tkaninę,	po	czym	ruszył	do	drzwi.	Zabrał	świecę,	ale	zanim	to	zrobił,	uprzejmie	zapalił

dla	Szetha	pozostawiony	ogarek.

Kiedy	 tamten	 wyszedł,	 Szeth	 napełnił	 się	 Burzowym	 Światłem	 z	 sakiewki	 i

położył	 dłoń	 na	 drzwiach,	 Pełnym	 Wiązaniem	 mocując	 je	 do	 futryny.	 Następnie przyzwał	 Ostrze.	 Pałac	 wybudowano	 w	 głąb.	 Ufając	 mapom,	 które	 kupił,	 ukląkł	 i wyciął	 kwadrat	 kamienia	 z	 podłogi,	 szerszy	 na	 dnie.	 Kiedy	 blok	 zaczął	 się	 osuwać	 w dół,	Szeth	napełnił	go	Burzowym	Światłem	i	zastosował	Podstawowe	Wiązanie	w	górę, pozbawiając	kamień	ciężaru.

Następnie	Przywiązał	się	w	górę	delikatnym	Wiązaniem,	które	sprawiło,	że	jego

masa	 zmniejszyła	 się	 do	 jednej	 dziesiątej.	 Wskoczył	 na	 kamienny	 blok,	 a	 jego zmniejszony	 ciężar	 sprawił,	 że	 ten	 zaczął	 powoli	 opadać.	 Zjechał	 na	 nim	 do pomieszczenia	 poniżej.	 Przy	 ścianach,	 pod	 eleganckimi	 srebrnymi	 lustrami	 stały	 trzy sofy	 ozdobione	 fioletowymi	 poduchami.	 Wygódka	 jasnookich.	 W	 kinkiecie	 paliła	 się niewielka	lampa,	ale	Szeth	był	sam.	Kamień	uderzył	cicho	o	podłogę	i	Szeth	zeskoczył.

Zrzucił	 ubranie,	 ukazując	 ukryty	 pod	 nim	 czarno-biały	 strój	 pana-sługi.	 Wyjął	 z kieszeni	odpowiednią	czapkę,	założył	ją	na	głowę	i	niechętnie	odesłał	Ostrze,	po	czym wyślizgnął	się	na	korytarz	i	szybko	Przywiązał	drzwi,	zamykając	je.

Obecnie	 nie	 zwracał	 większej	 uwagi	 na	 fakt,	 że	 chodzi	 po	 kamieniu.	 Niegdyś oddawałby	cześć	takiemu	kamiennemu	korytarzowi.	Czy	tamten	człowiek	był	nim?	Czy on	w	ogóle	kiedykolwiek	oddawał	czemuś	cześć?

Szeth	 pośpieszył	 naprzód.	 Miał	 mało	 czasu.	 Całe	 szczęście,	 król	 Taravangian

prowadził	 bardzo	 uporządkowane	 życie.	 Siódmy	 dzwon	 –	 prywatne	 rozmyślania	 w

gabinecie.	 Szeth	 widział	 przed	 sobą	 drzwi	 do	 gabinetu,	 strzeżone	 przez	 dwóch żołnierzy.

Pochylił	 głowę,	 ukrywając	 oczy	 Shina,	 i	 podszedł	 do	 nich.	 Jeden	 z	 mężczyzn ostrzegawczo	 wyciągnął	 rękę,	 więc	 Szeth	 za	 nią	 chwycił,	 miażdżąc	 nadgarstek.	 Wbił

łokieć	w	twarz	mężczyzny,	rzucając	nim	o	ścianę.

Oszołomiony	 towarzysz	 otworzył	 usta	 do	 krzyku,	 ale	 Szeth	 kopnął	 go	 w	 brzuch.

Nawet	 bez	 Ostrza	 Odprysku	 był	 niebezpieczny,	 napełniony	 Burzowym	 Światłem	 i wyszkolony	 w	 kammar.	 Chwycił	 drugiego	 strażnika	 za	 włosy	 i	 uderzył	 jego	 czołem	 o kamienną	posadzkę.	Następnie	wstał	i	kopniakiem	otworzył	drzwi.

Wszedł	 do	 pomieszczenia	 dobrze	 oświetlonego	 przez	 podwójny	 rząd	 lamp	 po

lewej.	 Wzdłuż	 całej	 prawej	 ściany	 stały	 wypchane	 księgami	 regały	 sięgające	 od podłogi	 do	 sufitu.	 Przed	 sobą	 Szeth	 widział	 mężczyznę	 siedzącego	 ze	 skrzyżowanymi nogami	na	niewielkim	dywaniku.	Mężczyzna	spoglądał	przez	ogromne	okno	wycięte	w skale	i	wychodzące	na	ocean.

Szeth	podszedł	bliżej.

–	 Dostałem	 polecenie,	 by	 powiedzieć	 ci,	 że	 pozostali	 nie	 żyją.	 Przyszedłem,	 by dokończyć	zadanie.

Uniósł	ręce,	w	których	utworzyło	się	Ostrze	Odprysku.

Król	się	nie	odwrócił.

Szeth	się	zawahał.	Miał	się	upewnić,	że	mężczyzna	zrozumiał	jego	słowa.

–	Słyszałeś	mnie?	–	spytał	ostro,	podchodząc	bliżej.

–	Czy	zabiłeś	moich	strażników,	Szeth-synu-synu-Vallano?	–	spytał	cicho	król.

Shin	zamarł.	Zaklął	i	cofnął	się,	unosząc	przed	sobą	Ostrze.	Kolejna	pułapka?

–	Dobrze	wykonałeś	swoje	zadanie	–	powiedział	król,	wciąż	nie	odwracając	się	w

jego	stronę.	–	Przywódcy	nie	żyją,	wielu	zabitych.	Panika	i	chaos.	Czy	takie	jest	twoje przeznaczenie?	 Zastanawiasz	 się?	 Twój	 lud	 dał	 ci	 to	 potworne	 Ostrze,	 wygnał	 cię	 i oczyścił	z	każdego	grzechu,	do	popełnienia	którego	mogli	cię	zmusić	twoi	panowie.

–	 Nie	 zostałem	 rozgrzeszony	 –	 stwierdził	 Szeth,	 wciąż	 ostrożny.	 –	 Chodzący	 po kamieniu	 często	 popełniają	 ten	 błąd.	 Każde	 życie,	 które	 odbieram,	 obciąża	 mnie, pochłania	moją	duszę.

Głosy…	krzyki…	duchy	poniżej,	słyszę	ich	wycie…

–	A	jednak	zabijasz.

–	 To	 moja	 kara	 –	 wyjaśnił	 Szeth.	 –	 Zabijać,	 nie	 mieć	 wyboru,	 ale	 i	 tak	 dźwigać grzech.	Jestem	Kłamcą.

–	Kłamca	–	powtórzył	z	namysłem	król.	–	Sądzę,	że	znasz	wiele	prawdy.	Na	pewno

więcej,	niż	twoi	rodacy.

W	końcu	odwrócił	się	do	Szetha,	który	zobaczył,	że	w	kwestii	tego	człowieka	się

pomylił.	 Król	 Taravangian	 nie	 był	 prostoduszny.	 Miał	 przenikliwe	 spojrzenie	 i inteligentną	twarz,	otoczoną	pełną	siwą	brodą.	Jego	wąsy	opadały	jak	groty	strzał.

–	 Widziałeś,	 co	 śmierć	 i	 zabijanie	 robią	 z	 człowiekiem.	 Mógłbyś	 powiedzieć, Szeth-synu-synu-Vallano,	że	dźwigasz	wielkie	grzechy	dla	swojego	ludu.	Rozumiesz	to, czego	oni	nigdy	nie	zrozumieją.	I	tak	oto	znasz	prawdę.

Szeth	 zmarszczył	 czoło.	 I	 nagle	 wszystko	 nabrało	 sensu.	 Wiedział,	 co	 się	 stanie, w	 chwili,	 kiedy	 król	 sięgnął	 do	 obszernego	 rękawa	 i	 wyciągnął	 niewielki	 kamień, który	migotał	w	blasku	dwóch	tuzinów	lamp.

–	Zawsze	nim	byłeś	–	powiedział.	–	Moim	tajemniczym	panem.

Król	postawił	kamień	na	ziemi	między	nimi.	Kamień	Przysięgi	Szetha.

–	Umieściłeś	swoje	imię	na	liście	–	stwierdził	Szeth.

–	Na	wypadek,	gdybyś	został	pojmany	–	wyjaśnił	Taravangian.	–	Najlepszą	obroną

przed	podejrzeniem	jest	znalezienie	się	wśród	ofiar.

–	A	gdybym	cię	zabił?

–	 Instrukcje	 były	 precyzyjne.	 I,	 jak	 już	 ustaliliśmy,	 wypełniasz	 je	 bardzo skrupulatnie.	Pewnie	nie	muszę	tego	mówić,	ale	rozkazuję	ci	nie	robić	mi	krzywdy.	A teraz…	czy	zabiłeś	moich	strażników?

–	Nie	wiem	–	powiedział	Szeth,	zmuszając	się,	by	przyklęknąć	i	odesłać	Ostrze.

Mówił	 głośno,	 próbując	 zagłuszyć	 krzyki,	 które,	 jak	 sądził	 –	 z	 całą	 pewnością	 –

dobiegały	z	górnych	rogów	pomieszczenia.

–	Pozbawiłem	ich	obu	przytomności.	Sądzę,	że	jeden	ma	pękniętą	czaszkę.

Taravangian	westchnął.	Wstał	i	podszedł	do	drzwi.	Szeth	obejrzał	się	przez	ramię

i	zobaczył,	że	stary	król	ocenia	stan	strażników	i	ich	rany.	Zawołał	po	pomoc	i	wkrótce inni	strażnicy	przybiegli,	by	zająć	się	swoimi	towarzyszami.

Szetha	 wypełniała	 burza	 uczuć.	 Ten	 życzliwy,	 refleksyjny	 mężczyzna	 wysyłał	 go, by	zabijał	i	mordował?	To	on	wywołał	te	krzyki?

Taravangian	powrócił.

–	Dlaczego?	–	spytał	Szeth	ochryple.	–	Zemsta?

–	 Nie.	 –	 Król	 wydawał	 się	 bardzo	 zmęczony.	 –	 Niektórzy	 z	 zabitych	 byli	 moimi bliskimi	przyjaciółmi,	Szeth-synu-synu-Vallano.

–	Dalsze	zabezpieczenie?	–	warknął	Shin.	–	Aby	uchronić	się	przed	podejrzeniami?

–	Częściowo.	A	częściowo	dlatego,	że	ich	śmierć	była	konieczna.

–	Dlaczego?	Czemu	mogła	posłużyć?	–	spytał	Szeth.

–	 Stabilności.	 Ci,	 których	 zabiłeś,	 należeli	 do	 najpotężniejszych	 i	 najbardziej wpływowych	ludzi	w	całym	Rosharze.

–	I	jak	to	pomoże	stabilności?

–	 Czasami	 –	 powiedział	 Taravangian	 –	 trzeba	 zburzyć	 budowlę,	 by	 na	 jej	 miejscu postawić	 nową,	 o	 mocniejszych	 murach.	 –	 Odwrócił	 się	 i	 spojrzał	 na	 ocean.	 –	 A	 my	 w nadchodzących	 latach	 będziemy	 potrzebować	 silnych	 murów.	 Bardzo,	 ale	 to	 bardzo silnych.

–	Twoje	słowa	są	jak	setka	gołębi.

–	Łatwo	je	wypuścić,	trudno	zatrzymać	–	dokończył	Taravangian,	mówiąc	w	języku

Shinów.

Szeth	 uniósł	 gwałtownie	 głowę.	 Ten	 człowiek	 mówił	 w	 jego	 języku	 i	 znał

przysłowia	 jego	 ludu?	 To	 dziwne	 u	 chodzącego	 po	 kamieniu.	 Jeszcze	 dziwniejsze	 u mordercy.

–	 Tak.	 Mówię	 w	 waszym	 języku.	 Czasem	 zastanawiam	 się,	 czy	 to	 Brat	 Życia	 we własnej	osobie	mi	ciebie	przysłał.

–	 Abym	 splamił	 swoje	 ręce	 krwią,	 byś	 ty	 nie	 musiał	 –	 stwierdził	 Shin.	 –	 Tak,	 to bardzo	pasuje	do	jednego	z	waszych	vorińskich	bogów.

Taravangian	umilkł.

–	Wstań	–	powiedział	w	końcu.

Szeth	 wypełnił	 polecenie.	 Zawsze	 był	 posłuszny	 swojemu	 panu.	 Taravangian

poprowadził	go	do	drzwi	w	ścianie	gabinetu.	Starszy	mężczyzna	zdjął	ze	ściany	lampę

z	kulami	i	oświetlił	kręcone	schody	o	głębokich,	wąskich	stopniach.	Ruszyli	nimi	i	w

końcu	 dotarli	 do	 podestu.	 Taravangian	 otworzył	 kolejne	 drzwi	 i	 wszedł	 do	 dużego pomieszczenia,	 nieznajdującego	 się	 na	 żadnych	 mapach	 pałacu,	 które	 Szeth	 kupił	 lub za	możliwość	popatrzenia	na	które	zapłacił.	Było	długie,	z	szerokimi	balustradami	po bokach,	przez	co	robiło	wrażenie,	jakby	miało	tarasy.	Wszystko	pomalowano	na	biało.

Wypełniały	je	łóżka.	Całe	setki.	Wiele	było	zajętych.

Szeth	 podążył	 za	 królem,	 marszcząc	 czoło.	 Olbrzymie	 ukryte	 pomieszczenie

wykute	w	kamieniu	Konklawe?	Wokół	kręcili	się	ludzie	w	bieli.

–	Szpital?	–	spytał	Szeth.	–	Oczekujesz,	że	twoje	działania	dla	dobra	innych	ludzi

oczyszczą	cię	w	moich	oczach?

–	 To	 nie	 jest	 działanie	 dla	 dobra	 innych	 ludzi	 –	 powiedział	 Taravangian,	 idąc powoli,	z	szelestem	biało-pomarańczowych	szat.

Król	 zaprowadził	 Szetha	 do	 alkowy	 z	 łóżkami.	 Na	 każdym	 leżał	 chory.	 Byli	 przy nich	uzdrowiciele.	Robili	coś	z	ich	rękami.

Upuszczali	krew.

W	 pobliżu	 łóżek	 stała	 kobieta	 z	 notatnikiem,	 uniosła	 pióro	 i	 wyraźnie	 na	 coś czekała.	Na	co?

–	 Nie	 rozumiem	 –	 powiedział	 Szeth,	 patrząc	 z	 przerażeniem,	 jak	 czwórka

pacjentów	blednie.	–	Zabijasz	ich,	prawda?

–	Tak.	Nie	potrzebujemy	krwi,	to	jedynie	sposób,	by	zabijać	powoli	i	łatwo.

–	Każdego?	Wszystkich	w	tym	pomieszczeniu?

–	 Staramy	 się	 wybierać	 do	 przeniesienia	 jedynie	 najcięższe	 przypadki.

Ktokolwiek	 zostanie	 tu	 sprowadzony,	 nie	 możemy	 mu	 pozwolić	 na	 wyjście,	 jeśli zacznie	wracać	do	zdrowia.	–	Spojrzał	ze	smutkiem	na	Szetha.	–	Czasami	potrzebujemy więcej	 ciał	 niż	 mogą	 dostarczyć	 śmiertelnie	 chorzy.	 I	 dlatego	 musimy	 tu	 sprowadzać zapomnianych	i	ubogich.	Tych,	za	którymi	nikt	nie	zatęskni.

Szeth	 nie	 mógł	 się	 odezwać.	 Nie	 umiał	 wypowiedzieć	 na	 głos	 swojej	 grozy	 i odrazy.	 Przed	 nim	 jedna	 z	 ofiar	 –	 młody	 mężczyzna	 –	 zgasła.	 Dwie	 inne	 były	 dziećmi.

Szeth	zrobił	krok	naprzód.	Musiał	to	powstrzymać.	Musiał…

–	Uspokoisz	się	–	powiedział	Taravangian.	–	I	wrócisz	do	mojego	boku.

Szeth	 wypełnił	 rozkaz.	 Cóż	 znaczyło	 kilka	 kolejnych	 śmierci?	 Jedynie	 dalsze

krzyki,	by	go	dręczyć.	Słyszał	je	teraz,	dobiegające	spod	łóżek,	zza	mebli.

Mógłbym	go	zabić,	pomyślał	Szeth.	Mógłbym	to	powstrzymać.

–	 Widzisz,	 Szeth-synu-synu-Vallano	 –	 wyjaśnił	 Taravangian.	 –	 Nie	 posłałem	 cię, byś	 splamił	 sobie	 ręce	 krwią,	 wyręczając	 mnie.	 Ja	 sam	 to	 robię,	 w	 tym	 miejscu.

Osobiście	trzymałem	nóż	i	upuszczałem	krew	z	żył	wielu.	Podobnie	jak	ty,	wiem,	że	nie ucieknę	przed	swoimi	grzechami.	Jesteśmy	do	siebie	podobni.	Między	innymi	dlatego właśnie	cię	odszukałem.

–	Ale	dlaczego?	–	spytał	Szeth.

Leżący	 na	 jednym	 z	 łóżek	 umierający	 chłopiec	 zaczął	 mówić.	 Jedna	 z	 kobiet

podeszła	szybko	i	zapisała	jego	słowa	w	notatniku.

–	 Dzień	 był	 nasz,	 ale	 go	 nam	 odebrali!	 –	 wykrzyknął	 chłopiec.	 –	 Ojcze	 Burz!	 Nie możecie	 go	 mieć.	 Dzień	 jest	 nasz.	 Nadchodzą	 ze	 zgrzytaniem	 i	 światła	 gasną.	 Och, Ojcze	Burz!

Chłopiec	wygiął	grzbiet	i	nagle	znieruchomiał.	Jego	oczy	były	martwe.

Król	zwrócił	się	do	Szetha.

–	 Lepiej,	 żeby	 jeden	 człowiek	 grzeszył	 niż	 żeby	 ludzie	 zostali	 zniszczeni,	 nie sądzisz,	Szeth-synu-synu-Vallano?

–	Ja…

–	 Nie	 wiemy,	 dlaczego	 niektórzy	 mówią,	 a	 inni	 nie	 –	 dodał	 Taravangian.	 –	 Ale

umierający	coś	widzą.	Zaczęło	się	to	przed	siedmiu	laty,	mniej	więcej	w	czasie,	kiedy król	 Gavilar	 zaczął	 badać	 Strzaskane	 Równiny.	 –	 Jego	 spojrzenie	 się	 zamgliło.	 – Nadchodzi,	 a	 ci	 ludzie	 to	 widzą.	 Na	 tym	 moście	 między	 życiem	 a	 niekończącym	 się oceanem	śmierci,	coś	widzą.	Ich	słowa	mogą	nas	uratować.

–	Jesteś	potworem.

–	Tak.	Ale	jestem	potworem,	który	ocali	ten	świat.	–	Spojrzał	na	Szetha.	–	Muszę

dodać	 imię	 do	 twojej	 listy.	 Miałem	 nadzieję,	 że	 tego	 uniknę,	 ale	 ostatnie	 wydarzenia uczyniły	 to	 nieuniknionym.	 Nie	 mogę	 pozwolić,	 by	 przejął	 władzę.	 To	 wszystko popsuje.

–	Kto?	–	spytał	Szeth,	zastanawiając	się,	czy	coś	jeszcze	może	nim	jeszcze	bardziej

wstrząsnąć.

–	 Dalinar	 Kholin	 –	 powiedział	 Taravangian.	 –	 Obawiam	 się,	 że	 musisz	 zrobić	 to szybko,	 zanim	 zdąży	 zjednoczyć	 alethyjskich	 arcyksiążąt.	 Udasz	 się	 na	 Strzaskane Równiny	i	zabijesz	go.	–	Zawahał	się.	–	Obawiam	się,	że	musisz	to	zrobić	brutalnie.

–	Rzadko	mam	luksus	pracować	inaczej	–	odparł	Szeth,	zamykając	oczy.

Przywitały	go	krzyki.



–	 Zanim	 to	 przeczytam	 –	 powiedziała	 Shallan	 –	 muszę	 coś	 zrozumieć.

Dusznikowałaś	moją	krew,	prawda?

–	Aby	usunąć	truciznę	–	odparła	Jasnah.	–	Tak.	Działała	niezwykle	szybko,	jak	już

mówiłam,	to	musiała	być	wyjątkowo	skoncentrowana	postać	proszku.	Musiałam	kilka

razy	Dusznikować	twoją	krew,	gdy	jednocześnie	zmuszaliśmy	cię	do	wymiotów.	Twoje

ciało	wciąż	absorbowało	truciznę.

–	Ale	mówiłaś,	że	nie	radzisz	sobie	z	substancjami	organicznymi	–	sprzeciwiła	się

Shallan.	–	Zmieniłaś	dżem	truskawkowy	w	coś	niejadalnego.

–	 Krew	 to	 zupełnie	 inna	 sprawa.	 –	 Jasnah	 machnęła	 ręką.	 –	 To	 jedna	 z	 Esencji.

Dowiesz	 się	 tego,	 jeśli	 postanowię	 nauczyć	 cię	 Dusznikowania.	 Na	 razie	 wiedz,	 że czystą	 formę	 Esencji	 całkiem	 łatwo	 stworzyć,	 na	 przykład,	 osiem	 rodzajów	 krwi tworzy	 się	 łatwiej	 niż	 wodę.	 Jednakże	 stworzenie	 czegoś	 tak	 skomplikowanego	 jak dżem	 truskawkowy,	 masa	 z	 owocu,	 którego	 nigdy	 wcześniej	 nie	 smakowałam	 ani	 nie wąchałam,	znacznie	wykraczało	poza	moje	możliwości.

–	 A	 żarliwcy?	 –	 spytała	 Shallan.	 –	 Ci,	 którzy	 Dusznikują?	 Czy	 rzeczywiście korzystają	z	fabriali,	czy	to	mistyfikacja?

–	 Nie,	 Dusznikujące	 fabriale	 są	 rzeczywiste.	 Całkowicie	 rzeczywiste.	 O	 ile	 mi wiadomo,	wszyscy	pozostali,	którzy	robią	to,	co	ja…	co	my…	korzystają	z	fabriali.

–	A	co	z	istotami	o	głowach	w	kształcie	symboli?	–	pytała	dalej	Shallan.	Przejrzała

szkice	 i	 uniosła	 jeden	 z	 rysunków,	 który	 je	 przedstawiał.	 –	 Czy	 ty	 też	 je	 widzisz?	 Jak się	z	tym	wiążą?

Jasnah	przyjęła	szkic	i	zmarszczyła	czoło.

–	Widzisz	takie	istoty?	W	Cieniomorzu?

–	 Pojawiają	 się	 na	 moich	 rysunkach.	 Są	 wokół	 mnie,	 Jasnah.	 Ty	 ich	 nie	 widzisz?

Czy	ja…

Kobieta	uniosła	dłoń.

–	 To	 rodzaj	 sprenów,	 Shallan.	 I	 owszem,	 wiążą	 się	 z	 tym,	 co	 robisz.	 –	 Lekko postukała	 w	 biurko.	 –	 Dwa	 zakony	 Świetlistych	 Rycerzy	 miały	 wrodzoną	 zdolność Dusznikowania,	jak	mniemam;	to	w	oparciu	o	ich	moce	stworzono	pierwotne	fabriale.

Zakładałam,	że	ty…	Ale	nie,	to	oczywiście	nie	ma	sensu,	teraz	to	widzę.

–	Co?

–	 Wyjaśnię,	 kiedy	 będę	 cię	 szkolić.	 –	 Jasnah	 oddała	 arkusz.	 –	 Będziesz

potrzebować	solidniejszej	podstawy,	zanim	to	pojmiesz.	Na	razie	niech	ci	wystarczy,	że zdolności	każdego	ze	Świetlistych	wiązały	się	ze	sprenem.

–	Zaczekaj,	Świetliści?

–	 Wyjaśnię	 –	 powtórzyła	 Jasnah.	 –	 Ale	 na	 razie	 musimy	 porozmawiać	 o

Pustkowcach.

Shallan	pokiwała	głową.

–	Sądzisz,	że	powrócą,	prawda?

Starsza	kobieta	wpatrzyła	się	w	nią	uważnie.

–	Dlaczego	tak	uważasz?

–	Wedle	 legend	Pustkowcy	 sto	razy	 próbowali	zniszczyć	 ludzkość	–	 mówiła	 dalej

Shallan.	–	Ja…	przeczytałam	część	twoich	notatek.

–	Co	takiego?!

–	Szukałam	informacji	o	Dusznikowaniu	–	przyznała	dziewczyna.

Jasnah	westchnęła.

–	To	pewnie	najmniejszy	z	twoich	grzechów.

–	Nie	rozumiem.	Dlaczego	przejmujesz	się	tymi	opowieściami	o	mitach	i	cieniach?

Inne	 uczone…	 uczone,	 które	 szanujesz…	 uważają	 Pustkowców	 za	 wymysł.	 Ty	 jednak szukasz	opowieści	rolników	z	zapadłych	wiosek	i	zapisujesz	je	w	notatniku.	Dlaczego, Jasnah?	 Dlaczego	 wierzysz	 w	 to,	 choć	 odrzucasz	 rzeczy,	 które	 są	 o	 wiele	 bardziej przekonujące?

Jasnah	spojrzała	na	arkusze	papieru.

–	Wiesz,	jaka	jest	prawdziwa	różnica	między	mną	a	kimś,	kto	wierzy?

Shallan	potrząsnęła	głową.

–	Uderzyło	mnie,	że	religia	w	swoim	sednie	stara	się	wziąć	naturalne	zjawiska	i

przypisać	im	nadnaturalne	przyczyny.	Ja	jednak	próbuję	wziąć	nadnaturalne	zjawiska	i

znaleźć	 kryjące	 się	 za	 nimi	 naturalne	 sensy.	 Być	 może	 to	 właśnie	 jest	 ostateczną granicą	między	nauką	a	religią.	Jak	dwie	strony	karty.

–	Czyli…	sądzisz…

–	 Że	 Pustkowcy	 mieli	 naturalny,	 realnie	 istniejący	 odpowiednik	 –	 stwierdziła stanowczo	Jasnah.	–	Jestem	tego	pewna.	Coś	wywołało	te	legendy.

–	A	co?

Jasnah	podała	Shallan	kartkę	z	notatek.

–	To	najlepsze,	co	udało	mi	się	znaleźć.	Przeczytaj	to.	Powiedz	mi,	co	sądzisz.

„Nagle	stali	się	niebezpieczni.	Jak	spokojny	dzień,	który	zmienił	się	w	burzę”.

–	Byli	realni	–	powtórzyła	Jasnah.

„Ci	z	popiołu	i	ognia”.

–	Walczyliśmy	przeciw	nim	–	mówiła	kobieta.	–	Walczyliśmy	tak	często,	że	ludzie

zaczęli	mówić	o	nich	metaforycznie.	Setka	bitew,	dziesięć	dziesiątek…

„Płomień	 i	 węgiel.	 Skóra	 tak	 straszliwa.	 Oczy	 jak	 czarne	 jamy.	 Muzyka,	 kiedy zabijają”.

–	Pokonaliśmy	ich…	–	powiedziała	Jasnah.

Shallan	przeszedł	dreszcz.

–	 …ale	 legendy	 w	 jednej	 kwestii	 mówią	 nieprawdę	 –	 kontynuowała.	 –	 Twierdzą, że	 wygnaliśmy	 Pustkowców	 z	 powierzchni	 Rosharu	 lub	 ich	 zniszczyliśmy.	 Ale	 ludzie tak	nie	działają.	Nie	wyrzucamy	czegoś,	co	możemy	wykorzystać.

Shallan	 wstała,	 podeszła	 do	 krawędzi	 balkonu	 i	 spojrzała	 na	 windę,	 powoli

opuszczaną	przez	dwóch	tragarzy.

Parshmeni.	Ze	swoją	czerwoną	i	czarną	skórą.

–	Ojcze	Burz…	–	wyszeptała	Shallan	z	przerażeniem.

–	 Nie	 zniszczyliśmy	 Pustkowców	 –	 odezwała	 się	 z	 tyłu	 Jasnah,	 a	 jej	 głos	 był

udręczony.	–	Zniewoliliśmy	ich.



Wydawało	 się,	 że	 chłodna	 wiosenna	 pogoda	 w	 końcu	 na	 powrót	 przeszła	 w	 lato.

Noce	 wciąż	 były	 chłodne,	 ale	 nie	 nieprzyjemnie	 zimne.	 Kaladin	 stał	 na	 placu	 zbiórki Dalinara	Kholina	i	spoglądał	w	stronę	Strzaskanych	Równin.

Od	 czasu	 nieudanej	 zdrady	 i	 późniejszego	 ratunku	 Kaladin	 czuł	 się

zdenerwowany.	 Wolność.	 Kupiona	 za	 cenę	 Ostrza	 Odprysku.	 Wydawało	 się	 to

niemożliwe.	Doświadczenia	całego	życia	kazały	mu	się	spodziewać	pułapki.

Założył	ręce	za	plecami,	na	jego	ramieniu	siedziała	Syl.

–	Czy	odważę	się	mu	zaufać?	–	spytał	cicho.

–	 To	 dobry	 człowiek	 –	 odparła	 Syl.	 –	 Obserwowałam	 go.	 Mimo	 tej	 rzeczy,	 którą nosił.

–	Tej	rzeczy?

–	Ostrza	Odprysku.

–	A	co	cię	ono	obchodzi?

–	 Nie	 wiem	 –	 przyznała	 i	 zaplotła	 ręce	 na	 piersi.	 –	 Po	 prostu	 wydaje	 mi	 się niewłaściwe.	 Nienawidzę	 go.	 Cieszę	 się,	 że	 go	 się	 pozbył.	 To	 go	 czyni	 lepszym człowiekiem.

Środkowy	 księżyc	 Nomon	 zaczął	 wschodzić.	 Jasny,	 bladoniebieski,	 zalewał

horyzont	 swoim	 blaskiem.	 Gdzieś	 tam	 na	 Równinach	 był	 Odpryskowy	 Parshendi,	 z którym	 walczył	 Kaladin.	 Zadał	 mu	 cios	 w	 nogę,	 od	 tyłu.	 Przyglądający	 się	 Parshendi nie	wtrącali	się	do	pojedynku	i	unikali	atakowania	rannych	mostowych	Kaladina,	a	on w	zamian	zaatakował	jednego	z	ich	najlepszych	wojowników	w	najbardziej	tchórzliwy sposób,	wtrącając	się	do	walki.

Źle	 się	 czuł	 z	 tym,	 co	 zrobił,	 i	 to	 go	 frustrowało.	 Wojownik	 nie	 mógł	 się przejmować,	kogo	atakował	ani	jak.	Na	polu	bitwy	jedyną	zasadą	było	przeżycie.

Cóż,	przeżycie	 i	lojalność.	 A	on	 sam	również	 czasami	zostawiał	 rannych	 wrogów

przy	 życiu,	 jeśli	 nie	 stanowili	 zagrożenia.	 I	 uratował	 młodych	 żołnierzy,	 którzy potrzebowali	ochrony.	I…

I	nigdy	nie	był	dobry	w	robieniu	tego,	co	powinien	robić	wojownik.

Dziś	 uratował	 arcyksięcia	 –	 kolejnego	 jasnookiego	 –	 a	 wraz	 z	 nim	 tysiące

żołnierzy.	Uratował	ich,	zabijając	Parshendich.

–	Czy	można	zabijać,	żeby	chronić?	–	spytał	Kaladin.	–	Czy	to	nie	jest	wewnętrznie

sprzeczne?

–	Ja…	nie	wiem.

–	Dziwnie	się	zachowywałaś	podczas	bitwy	–	zauważył.	–	Wirowałaś	wokół	mnie.

A	później	odeszłaś	i	już	cię	prawie	nie	widziałem.

–	Zabijanie	–	powiedziała	cicho.	–	Boli	mnie.	Musiałam	odejść.

–	A	jednak	to	ty	skłoniłaś	mnie,	bym	ruszył	na	pomoc	Dalinarowi.	To	ty	chciałaś,

bym	powrócił	i	zabijał.

–	Wiem.

–	 Teft	 powiedział,	 że	 Świetliści	 trzymali	 się	 zasad	 –	 dodał	 Kaladin.	 –	 Mówił,	 że zgodnie	z	ich	przekonaniami	nie	należało	robić	straszliwych	rzeczy,	by	dokonać	rzeczy wielkich.	A	co	ja	dziś	zrobiłem?	Mordowałem	Parshendich,	by	ratować	Alethich.	I	co	z tym?	 Oni	 nie	 są	 niewinni,	 ale	 ja	 też	 nie.	 Ani	 mierząc	 lekkim	 podmuchem,	 ani burzowym	wichrem.

Syl	nie	odpowiedziała.

–	Gdybym	nie	ruszył	ratować	ludzi	Dalinara,	pozwoliłbym	Sadeasowi	dopuścić	się

straszliwej	 zdrady.	 Pozwoliłbym	 zginąć	 ludziom,	 których	 można	 było	 ocalić.	 Czułbym mdłości	 i	 obrzydzenie	 wobec	 samego	 siebie.	 Do	 tego	 straciłem	 trzech	 dobrych	 ludzi, mostowych	 znajdujących	 się	 o	 włos	 od	 wolności.	 Czy	 życie	 pozostałych	 jest	 tego warte?

–	Nie	mam	na	to	odpowiedzi,	Kaladinie.

–	A	ktoś	ją	ma?

Z	tyłu	rozległy	się	kroki.	Syl	odwróciła	się.

–	To	on.

Księżyc	właśnie	wzeszedł.	Dalinar	Kholin	był	punktualny.

Stanął	 obok	 Kaladina.	 Pod	 pachą	 miał	 zawiniątko	 i	 emanował	 militarną	 aurą,

nawet	 bez	 Pancerza	 Odprysku.	 W	 rzeczy	 samej,	 bez	 niego	 robił	 jeszcze	 większe wrażenie.	Jego	masywna	budowa	wskazywała,	że	nie	liczył,	iż	Pancerz	doda	mu	sił,	a starannie	wyprasowany	mundur	sugerował	człowieka,	który	rozumiał,	że	przywódcy	o stosownej	prezencji	podnoszą	morale	swoich	ludzi.

Inni	wyglądali	równie	szlachetnie,	pomyślał	Kaladin.	Ale	czy	ktoś	oddałby	Ostrze

Odprysku	jedynie	po	to,	by	podtrzymać	pozory?	A	jeśli	tak,	w	którym	momencie	pozory

stawały	się	rzeczywistością?

–	Przepraszam,	że	spotykamy	się	o	tak	późnej	porze	–	powiedział	Dalinar.	–	Wiem,

że	to	był	długi	dzień.

–	Wątpię,	bym	mógł	zasnąć.

Dalinar	mruknął	coś	pod	nosem,	jakby	rozumiał.

–	Twoimi	ludźmi	się	zajęto?

–	Tak	–	odparł	Kaladin.	–	I	to	bardzo	dobrze.	Dziękuję.

Kaladin	 dostał	 puste	 koszary	 dla	 mostowych,	 do	 tego	 zajęli	 się	 nimi	 najlepsi chirurdzy	Dalinara	–	i	to	jeszcze	przed	rannymi	jasnookimi	oficerami.	Inni	mostowi,	ci, którzy	 nie	 należeli	 do	 drużyny	 mostu	 czwartego,	 natychmiast,	 bez	 zastanowienia zaakceptowali	Kaladina	jako	swojego	przywódcę.

Dalinar	pokiwał	głową.

–	Jak	myślisz,	jak	wielu	przyjmie	propozycję	sakiewki	i	wolności?

–	 Spora	 liczba	 ludzi	 z	 innych	 drużyn	 pewnie	 tak.	 Ale	 założyłbym	 się,	 że	 jeszcze większa	liczba	nie.	Mostowi	nie	myślą	o	ucieczce	ani	wolności.	Nie	wiedzieliby,	co	ze sobą	 zrobić.	 Co	 się	 tyczy	 mojej	 drużyny…	 Cóż,	 mam	 przeczucie,	 że	 będą	 nalegać,	 by zrobić	to	samo,	co	ja.	Jeśli	zostanę,	oni	zostaną.	Jeśli	odejdę,	oni	odejdą.

Kholin	przytaknął.

–	A	ty	co	zrobisz?

–	Jeszcze	nie	podjąłem	decyzji.

–	Rozmawiałem	ze	swoimi	oficerami.	–	Na	twarzy	Dalinara	pojawił	się	grymas.	–

Tymi,	 którzy	 przeżyli.	 Mówią,	 że	 wydawałeś	 im	 rozkazy,	 przejąłeś	 dowodzenie	 jak jasnooki.	Mój	syn	wciąż	czuje	się	rozgoryczony	sposobem,	w	jaki	z	nim…	rozmawiałeś.

–	 Nawet	 głupiec	 zrozumiałby,	 że	 nie	 mógł	 się	 do	 ciebie	 przebić.	 Jeśli	 chodzi	 o oficerów,	większość	była	wstrząśnięta	lub	wyczerpana.	Ja	jedynie	popchnąłem	ich	we właściwym	kierunku.

–	Zawdzięczam	ci	życie,	po	dwakroć	–	stwierdził	Dalinar.	–	Jak	również	życie	syna

i	żołnierzy.

–	Spłaciłeś	ten	dług.

–	Nie	–	sprzeciwił	się	Kholin.	–	Ale	zrobiłem,	co	mogłem.	–	Popatrzył	na	Kaladina,

jakby	 go	 mierzył,	 oceniał.	 –	 Dlaczego	 właściwie	 twoja	 drużyna	 mostowa	 przyszła	 po nas?	Dlaczego?

–	A	dlaczego	oddałeś	swoje	Ostrze?

Dalinar	patrzył	mu	przez	chwilę	w	oczy,	po	czym	pokiwał	głową.

–	W	porządku.	Mam	dla	ciebie	propozycję.	Wraz	z	królem	mamy	zamiar	zrobić	coś

bardzo,	 ale	 to	 bardzo	 niebezpiecznego.	 Coś,	 co	 wywoła	 zamieszanie	 we	 wszystkich obozach.

–	Gratulacje.

Dalinar	uśmiechnął	się	słabo.

–	 Moja	 straż	 honorowa	 została	 prawie	 całkowicie	 zniszczona,	 a	 ci,	 którzy

pozostali,	 muszą	 wzmocnić	 Królewską	 Gwardię.	 W	 obecnej	 chwili	 nie	 mam	 komu

zaufać.	Potrzebuję	kogoś,	kto	ochroni	mnie	i	moją	rodzinę.	Chcę,	byś	się	tym	zajął	wraz ze	swoimi	ludźmi.

–	Chcesz	zatrudnić	bandę	mostowych	jako	osobistych	strażników?

–	 Elitę	 jako	 strażników	 –	 wyjaśnił	 Dalinar.	 –	 Tych	 w	 twojej	 drużynie,	 których wyszkoliłeś.	Resztę	chcę	jako	żołnierzy	w	mojej	armii.	Słyszałem,	jak	dobrze	walczyli twoi	ludzie.	Wyszkoliłeś	ich	w	tajemnicy	przed	Sadeasem,	cały	czas	dźwigając	mosty.

Jestem	ciekaw,	co	mógłbyś	osiągnąć,	gdybyś	miał	właściwe	środki.	–	Dalinar	odwrócił

się	 i	 spojrzał	 na	 północ.	 W	 stronę	 obozu	 Sadeasa.	 –	 Moja	 armia	 jest	 zdziesiątkowana.

Potrzebuję	 każdego,	 kto	 się	 nadarzy,	 ale	 każdy,	 kogo	 zwerbuję,	 będzie	 podejrzany.

Sadeas	 spróbuje	 wysłać	 szpiegów	 do	 naszego	 obozu.	 I	 zdrajców.	 I	 skrytobójców.

Elhokar	sądzi,	że	nie	przeżyjemy	tygodnia.

–	Ojcze	Burz	–	powiedział	Kaladin.	–	Co	planujecie?

–	Zabiorę	im	ich	gierki	i	spodziewam	się,	że	zachowają	się	jak	dzieci,	którym	ktoś

zabrał	ulubioną	zabawkę.

–	Te	dzieci	mają	armie	i	Ostrza	Odprysku.

–	Niestety.

–	I	to	przed	tym	miałbym	cię	chronić?

–	Tak.

Żadnego	spierania	się	o	szczegóły.	Bezpośredni.	To	należało	szanować.

–	Powiększę	drużynę	mostu	czwartego,	by	stała	się	strażą	honorową	–	powiedział

Kaladin.	–	I	wyszkolę	resztę	jako	kompanię	włóczników.	Ci	w	straży	honorowej	dostają

stosowny	żołd.

Zazwyczaj	 osobiści	 strażnicy	 jasnookiego	 dostawali	 trzy	 razy	 więcej	 niż	 zwykły włócznik.

–	Oczywiście.

–	 I	 chcę	 mieć	 miejsce	 do	 ćwiczeń	 –	 dodał	 Kaladin.	 –	 Pełne	 prawo	 rekwizycji	 od kwatermistrzów.	 Ustalam	 harmonogram	 swoich	 ludzi,	 sami	 wyznaczamy	 swoich sierżantów	 i	 dowódców	 oddziałów.	 Nie	 odpowiadamy	 przed	 żadnymi	 jasnookimi	 poza tobą,	twoimi	synami	i	królem.

Dalinar	uniósł	brew.

–	To	ostatnie	jest	dosyć…	nieregulaminowe.

–	Chcesz,	żebym	chronił	ciebie	i	twoją	rodzinę?	Przed	innymi	arcyksiążętami	i	ich

skrytobójcami,	którzy	mogą	przeniknąć	do	twojej	armii	i	między	twoich	oficerów?	Cóż,

nie	 mogę	 znaleźć	 się	 w	 sytuacji,	 w	 której	 inni	 jasnoocy	 z	 twojego	 obozu	 mają	 prawo wydawać	mi	rozkazy,	prawda?

–	Masz	rację	–	przyznał	Dalinar.	–	Musisz	jednak	wiedzieć,	że	jeśli	to	zrobię,	dam

ci	 w	 gruncie	 rzeczy	 taką	 samą	 władzę	 jak	 jasnookiemu	 z	 czwartego	 dahnu.	 Będziesz dowodził	tysiącem	byłych	mostowych.	To	pełen	batalion.

–	Tak.

Dalinar	zastanawiał	się	przez	chwilę.

–	Dobrze.	Uznaj	się	za	awansowanego	na	stopień	kapitana…	wyżej	nie	odważę	się

awansować	 ciemnookiego.	 Gdybym	 mianował	 cię	 dowódcą	 batalionu,	 byłoby	 z	 tego mnóstwo	 kłopotów.	 Poinformuję	 jednak,	 że	 znajdujesz	 się	 poza	 hierarchią.	 Ty	 nie wydajesz	 rozkazów	 jasnookim	 niższym	 stopniem,	 a	 jasnoocy	 wyżsi	 stopniem	 nie	 mają nad	tobą	władzy.

–	 Zgoda	 –	 powiedział	 Kaladin.	 –	 Ale	 jeśli	 chodzi	 o	 żołnierzy,	 których	 wyszkolę, chcę,	 żeby	 wysyłano	 ich	 na	 patrole,	 nie	 na	 płaskowyże.	 Słyszałem,	 że	 masz	 kilka pełnych	 batalionów,	 które	 polują	 na	 bandytów,	 utrzymują	 spokój	 na	 Zewnętrznym Targu	i	inne	takie.	Tam	trafią	moi	ludzie,	co	najmniej	na	rok.

–	 Jasna	 sprawa	 –	 zgodził	 się	 Dalinar.	 –	 Jak	 zakładam,	 chcesz	 mieć	 czas,	 żeby	 ich wyszkolić,	nim	rzucisz	ich	do	bitwy.

–	 Owszem,	 a	 poza	 tym	 dziś	 zabiłem	 wielu	 Parshendich.	 Odkryłem,	 że	 żałuję	 ich śmierci.	 Okazali	 więcej	 honoru	 niż	 większość	 mojej	 własnej	 armii.	 Nie	 podoba	 mi	 się to	uczucie	i	potrzebuję	więcej	czasu,	by	się	nad	nim	zastanowić.	Ci	strażnicy,	których ci	 wyszkolę,	 my	 wyjdziemy	 na	 pole	 bitwy,	 ale	 naszym	 głównym	 celem	 będzie zapewnianie	ci	bezpieczeństwa,	nie	zabijanie	Parshendich.

Dalinar	wydawał	się	nieco	speszony.

–	 Dobrze.	 Choć	 nie	 musisz	 się	 martwić.	 W	 przyszłości	 nie	 zamierzam	 walczyć	 w pierwszym	szeregu.	Moja	rola	się	zmienia.	Tak	czy	inaczej,	umowa	stoi.

Kaladin	wyciągnął	rękę.

–	To	zależy,	czy	moi	ludzie	się	zgodzą.

–	Chyba	mówiłeś,	że	zrobią	to,	co	ty	zrobisz.

–	Pewnie	tak	–	odparł	Kaladin.	–	Dowodzę	nimi,	ale	nie	są	moją	własnością.

Dalinar	 uścisnął	 jego	 dłoń	 w	 blasku	 wschodzącego	 szafirowego	 księżyca.

Następnie	wyjął	zawiniątko	spod	pachy.

–	Proszę.

–	Co	to?	–	spytał	Kaladin,	przyjmując	je.

–	Mój	płaszcz.	Ten,	który	nosiłem	dziś	w	bitwie,	wyprany	i	połatany.

Kaladin	 rozwinął	 go.	 Był	 ciemnoniebieski,	 z	 wyszytą	 na	 plecach	 białą	 nicią	 parą glifów	 khokh	i	 linil.

–	 Każdy	 człowiek,	 który	 nosi	 moje	 barwy	 –	 powiedział	 Dalinar	 –	 jest	 w	 pewnym sensie	 członkiem	 mojej	 rodziny.	 Ten	 płaszcz	 to	 prosty	 dar,	 ale	 też	 jedna	 z	 niewielu rzeczy,	które	mogę	podarować,	a	które	mają	jakieś	znaczenie.	Przyjmij	go	wraz	z	moją wdzięcznością,	Kaladinie	Burzą	Błogosławiony.

Kaladin	powoli	złożył	płaszcz.

–	Skąd	znasz	ten	przydomek?

–	Twoi	ludzie.	Mają	o	tobie	bardzo	wysokie	mniemanie.	A	to	sprawia,	że	ja	mam	o

tobie	 bardzo	 wysokie	 mniemanie.	 Potrzebuję	 ludzi	 takich	 jak	 ty,	 jak	 wy	 wszyscy.	 –

Zmrużył	oczy,	zrobił	zamyśloną	minę.	–	Całe	królestwo	was	potrzebuje.	Być	może	cały

Roshar.	Nadchodzi	Prawdziwe	Spustoszenie…

–	Co	znaczą	te	ostanie	słowa?

–	Nic	takiego.	Proszę,	idź	odpocząć,	kapitanie.	Mam	nadzieję,	że	wkrótce	dostanę

od	ciebie	dobre	wieści.

Kaladin	 skinął	 głową	 i	 wycofał	 się,	 mijając	 dwóch	 mężczyzn,	 którzy	 tego

wieczoru	 pełnili	 straż	 przy	 Dalinarze.	 Droga	 do	 nowych	 koszar	 nie	 zajęła	 mu	 wiele czasu.	 Dalinar	 dał	 mu	 jeden	 budynek	 dla	 każdej	 z	 drużyn.	 Ponad	 tysiąc	 mężczyzn.	 Co zrobi	 z	 tak	 wielką	 liczbą?	 Nigdy	 wcześniej	 nie	 dowodził	 grupą	 większą	 niż dwudziestu	pięciu	ludzi.

Koszary	 mostu	 czwartego	 były	 puste.	 Kaladin	 zawahał	 się	 w	 wejściu,	 zaglądając do	 środka.	 W	 koszarach	 były	 piętrowe	 prycze	 i	 zamykana	 szafka	 dla	 każdego	 z mężczyzn.	Wydawały	się	pałacem.

Poczuł	dym.	Marszcząc	czoło,	obszedł	budynek	i	zobaczył	swoich	ludzi	siedzących

kręgiem	 wokół	 paleniska	 na	 tyłach,	 usadowionych	 wygodnie	 na	 pniakach	 i

kamieniach,	 czekających	 na	 potrawkę	 gotowaną	 przez	 Skałę.	 Słuchali	 Tefta,	 który siedział	z	zabandażowanym	ramieniem	i	mówił	cicho.	Shen	też	był,	milczący	parshmen siedział	na	krawędzi	całej	grupki.	Zabrali	go	wraz	z	rannymi	z	obozu	Sadeasa.

Teft	przerwał,	gdy	tylko	zobaczył	Kaladina,	a	mężczyźni	odwrócili	się.	Większość

z	nich	miała	bandaże.	A	Dalinar	chce,	żeby	oni	zostali	jego	osobistymi	strażnikami?	–

pomyślał	Kaladin.	Byli	naprawdę	obszarpaną	bandą.

Tak	 się	 jednak	 składało,	 że	 popierał	 wybór	 Dalinara.	 Gdyby	 miał	 złożyć	 swoje życie	w	rękach	innych	ludzi,	wybrałby	właśnie	tę	grupę.

–	Co	robicie?	–	spytał	surowo	Kaladin.	–	Powinniście	odpoczywać.

Mostowi	popatrzyli	po	sobie.

–	 Po	 prostu…	 –	 odezwał	 się	 Moash.	 –	 Nie	 wydawało	 się	 właściwym,	 żebyśmy

poszli	spać	bez…	no,	bez	tego.

–	Trudno	spać	w	taki	dzień,	gancho	–	dodał	Lopen.

–	Mów	za	siebie	–	sprzeciwił	się	Blizna	i	ziewnął.	Ranną	nogę	oparł	o	pniak.	–	Ale na	potrawkę	warto	zaczekać.	Nawet	jeśli	dodaje	do	niej	kamieni.

–	Wcale	nie!	–	warknął	Skała.	–	Chorzy	od	powietrza	ludzie	z	nizin.

Zostawili	 miejsce	 dla	 Kaladina.	 Usiadł,	 wykorzystując	 płaszcz	 Dalinara	 jako

poduszkę	 pod	 plecami	 i	 głową.	 Z	 wdzięcznością	 przyjął	 miskę	 potrawki,	 którą	 podał

mu	Drehy.

–	 Rozmawialiśmy	 o	 tym,	 co	 dziś	 widzieli	 ludzie	 –	 powiedział	 Teft.	 –	 O	 rzeczach, które	zrobiłeś.

Kaladin	zawahał	się	z	łyżką	uniesioną	do	ust.	Prawie	zapomniał	–	a	może	całkiem

świadomie	 zapomniał	 –	 że	 pokazał	 swoim	 ludziom,	 co	 może	 zrobić	 z	 Burzowym

Światłem.	Miał	nadzieję,	że	ludzie	Dalinara	nie	widzieli.	Wtedy	jego	Burzowe	Światło

było	już	słabe,	a	dzień	słoneczny.

–	Rozumiem	–	powiedział,	tracąc	apetyt.

Czy	uważali,	że	jest	inny?	Przerażający?	Ktoś,	kogo	należy	unikać,	jak	jego	ojciec

jeszcze	 w	 Palenisku?	 Gorzej	 –	 ktoś,	 komu	 należy	 oddawać	 cześć?	 Spojrzał	 w	 ich szeroko	otwarte	oczy.

–	To	było	zadziwiające!	–	powiedział	Drehy,	pochylając	się.

–	Jesteś	jednym	ze	Świetlistych	–	stwierdził	Blizna,	pokazując	palcem.	–	Wierzę	w

to,	nawet	jeśli	Teft	mówi,	że	nie	jesteś.

–	Bo	jeszcze	nie	jest	–	warknął	Teft.	–	Nie	słuchałeś?

–	Nauczysz	mnie	robić	to,	co	ty?	–	wtrącił	Moash.

–	Też	się	nauczę,	gancho	–	powiedział	Lopen.	–	To	znaczy,	jeśli	będziesz	uczył	i	w

ogóle.

∗	∗	∗

Kaladin	zamrugał,	gdy	zaczęli	odzywać	się	inni.

–	Co	możesz	zrobić?

–	Jak	się	czujesz?

–	Czy	możesz	latać?

Uniósł	rękę,	uciszając	pytania.

–	Nie	niepokoi	was	to,	co	widzieliście?

Kilku	mężczyzn	wzruszyło	ramionami.

–	Utrzymało	cię	przy	życiu,	gancho	–	powiedział	Lopen.	–	Jedyny	problem	mógłby

być	 z	 kobietami,	 z	 pewnością	 nie	 mogłyby	 się	 temu	 oprzeć.	 „Lopenie”,	 mówiłyby,

„masz	 tylko	 jedną	 rękę,	 ale	 widzę,	 że	 świecisz.	 Sądzę,	 że	 powinieneś	 mnie	 teraz pocałować”.

–	 Ale	 to	 dziwne	 i	 przerażające	 –	 sprzeciwił	 się	 Kaladin.	 –	 To	 właśnie	 robili Świetliści!	Wszyscy	wiedzą,	że	byli	zdrajcami.

–	 Jasne	 –	 prychnął	 Moash.	 –	 Podobnie	 jak	 wszyscy	 wiedzą,	 że	 jasnoocy	 zostali wybrani	przez	Wszechmocnego,	by	władać,	i	że	zawsze	są	szlachetni	i	sprawiedliwi.

–	 Jesteśmy	 mostem	 czwartym	 –	 dodał	 Blizna.	 –	 Dużo	 przeżyliśmy.	 Żyliśmy	 w

kremie	 i	 wykorzystywano	 nas	 jako	 przynętę.	 Jeśli	 coś	 pomaga	 przeżyć,	 jest	 dobre.	 I więcej	nie	trzeba	już	mówić.

–	 Możesz	 nas	 tego	 nauczyć?	 –	 spytał	 Moash.	 –	 Czy	 możesz	 pokazać	 nam,	 jak	 to robić?

–	Ja…	nie	wiem,	czy	tego	można	nauczyć	–	powiedział	Kaladin,	spoglądając	na	Syl,

która	 z	 zaciekawioną	 miną	 siedziała	 na	 pobliskim	 kamieniu.	 –	 Nie	 jestem	 pewien,	 co to	w	ogóle	jest.

Wydawali	się	przybici.

–	Ale	–	dodał	Kaladin	–	to	nie	znaczy,	że	nie	powinniśmy	spróbować.

Moash	uśmiechnął	się.

–	 Czy	 możesz	 to	 zrobić?	 –	 spytał	 Drehy,	 wyciągając	 kulę,	 świecący	 diamentowy odłamek.	–	Teraz?	Chciałbym	to	zobaczyć,	kiedy	wiem,	czego	się	spodziewać.

–	To	nie	jest	jarmarczna	sztuczka,	Drehy	–	stwierdził	Kaladin.

–	Nie	sądzisz,	że	na	to	zasługujemy?	–	Sigzil	pochylił	się.

Kaladin	 zawahał	 się,	 po	 czym	 niepewnie	 wyciągnął	 palec	 i	 dotknął	 kuli.

Odetchnął.	 Wciąganie	 Burzowego	 Światła	 stawało	 się	 coraz	 bardziej	 naturalne.	 Kula pociemniała.	 Burzowe	 Światło	 zaczęło	 unosić	 się	 ze	 skóry	 Kaladina,	 a	 on	 oddychał

normalnie,	by	wypuszczać	je	szybciej,	czyniąc	je	bardziej	widocznym.	Skała	wyciągnął

stary	 koc,	 którego	 używali	 jako	 podpałki,	 i	 rzucił	 go	 na	 ognisko,	 rozpraszając ogniospreny	 i	 zapewniając	 kilka	 chwil	 ciemności,	 zanim	 płomienie	 przegryzły	 się przez	tkaninę.

W	 tych	 ciemnościach	 Kaladin	 świecił,	 czyste	 białe	 Światło	 unosiło	 się	 z	 jego skóry.

–	Burze…	–	westchnął	Drehy.

–	A	co	z	tym	możesz	zrobić?	–	spytał	z	przejęciem	Blizna.	–	Nie	odpowiedziałeś.

–	 Nie	 jestem	 do	 końca	 pewien,	 co	 mogę	 zrobić	 –	 odparł	 Kaladin,	 unosząc	 przed sobą	dłoń.	Po	chwili	przygasła,	a	ogień	przepalił	koc,	znów	oświetlając	ich	wszystkich.

–	 O	 wszystkim	 wiem	 zaledwie	 od	 kilku	 tygodni.	 Mogę	 przyciągać	 strzały	 w	 swoją stronę	i	sprawiać,	by	kamienie	się	zlepiły.	Światło	czyni	mnie	silniejszym	i	szybszym, leczy	też	moje	rany.

–	 O	 ile	 silniejszym	 cię	 czyni?	 –	 spytał	 Sigzil.	 –	 Jaki	 ciężar	 mogą	 utrzymać kamienie,	kiedy	je	złączysz,	i	jak	długo	pozostają	związane?	O	ile	szybszy	się	robisz?

Dwa	razy	szybszy?	Ćwierć	raza	szybszy?	Jak	daleko	może	być	strzała,	żebyś	mógł	ją	do

siebie	przyciągnąć,	i	czy	inne	rzeczy	też	możesz	przyciągać?

Kaladin	zamrugał.

–	Nie…	nie	wiem.

–	Chyba	warto	wiedzieć	takie	rzeczy	–	powiedział	Blizna,	drapiąc	się	po	brodzie.

–	 Możemy	 przeprowadzić	 próby.	 –	 Skała	 z	 uśmiechem	 założył	 ręce	 na	 piersi.	 –

Dobry	pomysł.

–	Może	dzięki	temu	sami	wymyślimy,	jak	to	robić	–	zauważył	Moash.

–	 Tego	 się	 nie	 można	 nauczyć.	 –	 Skała	 pokręcił	 głową.	 –	 To	 sprawa	 holetental.

Tylko	dla	niego.

–	Nie	możesz	mieć	pewności	–	sprzeciwił	się	Teft.

–	 A	 ty	 nie	 możesz	 mieć	 pewności,	 że	 ja	 nie	 mam	 pewności.	 –	 Rogożerca	 pogroził

mu	łyżką.	–	Jedz	potrawkę.

Kaladin	uniósł	ręce.

–	 Nikomu	 nie	 możecie	 o	 tym	 mówić.	 Będą	 się	 mnie	 bali,	 może	 uznają,	 że	 jestem spokrewniony	z	Pustkowcami	albo	Świetlistymi.	Musicie	mi	przyrzec.

Popatrzył	na	nich,	a	oni	jeden	po	drugim	pokiwali	głowami.

–	 Ale	 chcemy	 pomóc	 –	 stwierdził	 Blizna.	 –	 Nawet	 jeśli	 sami	 nie	 możemy	 się

nauczyć.	To	coś	jest	częścią	ciebie,	a	ty	jesteś	jednym	z	nas.	Most	czwarty.	Tak	czy	nie?

Kaladin	popatrzył	na	ich	przejęte	twarze	i	skinął	głową.

–	Tak.	Możecie	pomóc.

–	 Doskonale	 –	 powiedział	 Sigzil.	 –	 Przygotuję	 listę	 prób,	 by	 ocenić	 prędkość, dokładność	 i	 siłę	 tych	 połączeń,	 które	 możesz	 stworzyć.	 Musimy	 znaleźć	 sposób,	 by określić,	czego	jeszcze	możesz	dokonać.

–	Zrzućcie	go	z	urwiska	–	zasugerował	Skała.

–	A	co	to	da?	–	spytał	Peet.

Rogożerca	wzruszył	ramionami.

–	 Jeśli	 ma	 inne	 zdolności,	 same	 wyjdą,	 nie?	 Nie	 ma	 to	 jak	 spadanie	 z	 urwiska, żeby	uczynić	z	chłopca	mężczyznę!

Kaladin	posłał	mu	krzywe	spojrzenie,	na	co	Skała	tylko	się	roześmiał.

–	 To	 będzie	 małe	 urwisko.	 –	 Uniósł	 kciuk	 i	 palec	 wskazujący,	 by	 pokazać,	 jak malutkie.	–	Za	bardzo	cię	lubię,	żeby	miało	być	duże.

–	 Sądzę,	 że	 żartujesz	 –	 stwierdził	 Kaladin,	 nabierając	 potrawki.	 –	 Ale	 tak	 na wszelki	 wypadek	 dziś	 na	 noc	 przykleję	 cię	 do	 sufitu,	 żebyś	 nie	 próbował	 żadnych eksperymentów,	kiedy	będę	spał.

Mostowi	zaczęli	się	śmiać.

–	 Tylko	 nie	 świeć	 za	 jasno,	 kiedy	 będziemy	 próbowali	 usnąć,	 co,	 gancho?	 –

powiedział	Lopen.

–	Postaram	się.

Nabrał	 kolejną	 łyżkę	 potrawki.	 Smakowała	 lepiej	 niż	 zwykle.	 Czyżby	 Skała

zmienił	przepis?

A	może	chodziło	o	coś	innego?	Kiedy	usadowił	się	wygodniej	i	jadł,	inni	mostowi

zaczęli	 rozmawiać,	 mówić	 o	 domu	 i	 przeszłości,	 co	 kiedyś	 było	 zakazane.	 Podchodzili do	 nich	 mężczyźni	 z	 innych	 drużyn	 –	 ranni,	 którym	 pomógł	 Kaladin,	 nawet	 parę samotnych	 dusz,	 które	 jeszcze	 nie	 położyły	 się	 spać.	 Członkowie	 drużyny	 mostu czwartego	przyjmowali	ich,	podawali	potrawkę	i	robili	miejsce.

Wszyscy	 wydawali	 się	 wyczerpani,	 ale	 nikt	 nie	 mówił	 o	 pójściu	 spać.	 Teraz

rozumiał,	 dlaczego.	 Bycie	 razem,	 jedzenie	 potrawki	 Skały,	 słuchanie	 cichych	 rozmów, gdy	ogień	trzaskał,	wyrzucając	w	powietrze	tańczące	płatki	żółtego	światła…

To	było	 bardziej	rozluźniające	 niż	sen.	 Kaladin	uśmiechnął	 się	i	 oparł	 wygodnie, spoglądając	w	górę	w	stronę	ciemnego	nieba	i	dużego	szafirowego	księżyca.	Zamknął

oczy	i	słuchał.

Trzej	kolejni	ludzie	zginęli.	Malop,	Bezuchy	Jaks	i	Narm.	Kaladin	ich	zawiódł.	Ale

on	 i	 most	 czwarty	 uratowali	 setki	 innych.	 Setki,	 które	 już	 nigdy	 nie	 będą	 musiały biegać	 z	 mostem,	 nie	 będą	 wystawione	 na	 strzały	 Parshendich,	 nie	 będą	 musiały więcej	 walczyć,	 o	 ile	 nie	 zechcą.	 Co	 ważniejsze,	 jego	 dwudziestu	 siedmiu	 przyjaciół

żyło.	Częściowo	dzięki	temu,	co	zrobił,	częściowo	dzięki	własnemu	bohaterstwu.

Dwudziestu	siedmiu	ludzi	przeżyło.	W	końcu	udało	mu	się	kogoś	uratować.

Na	razie	to	mu	wystarczyło.



Shallan	 przetarła	 oczy.	 Przeczytała	 notatki	 Jasnah,	 a	 przynajmniej	 te

najważniejsze.	 Nawet	 one	 tworzyły	 sporą	 stertę.	 Wciąż	 siedziała	 w	 alkowie,	 choć posłały	parshmena	po	koc,	którym	się	owinęła,	zakrywając	szpitalną	koszulę.

Piekły	 ją	 oczy	 po	 nocy	 spędzonej	 na	 płaczu,	 a	 później	 na	 lekturze.	 Była

wyczerpana.	A	jednocześnie	czuła	się	żywa.

–	To	prawda	–	powiedziała.	–	Masz	rację.	Pustkowcami	są	parshmeni.	Nie	umiem

wyciągnąć	innego	wniosku.

Jasnah	 uśmiechnęła	 się.	 Robiła	 wrażenie	 zadziwiająco	 zadowolonej	 z	 siebie,

biorąc	pod	uwagę,	że	przekonała	tylko	jedną	osobę.

–	I	co	teraz?	–	spytała	dziewczyna.

–	To	ma	wiele	wspólnego	z	twoimi	wcześniejszymi	badaniami.

–	Badaniami?	Masz	na	myśli	śmierć	ojca?

–	W	rzeczy	samej.

–	 Parshendi	 go	 zaatakowali	 –	 stwierdziła	 Shallan.	 –	 Zabili	 go	 nagle,	 bez

ostrzeżenia.	 –	 Wpatrzyła	 się	 w	 starszą	 kobietę.	 –	 To	 właśnie	 sprawiło,	 że	 zaczęłaś	 te badania,	prawda?

Jasnah	przytaknęła.

–	Ci	dzicy	parshmeni,	Parshendi	ze	Strzaskanych	Równin,	są	kluczem.	–	Pochyliła

się.	 –	 Shallan.	 Nadchodząca	 katastrofa	 jest	 zbyt	 prawdziwa,	 zbyt	 straszliwa.	 Nie potrzebuję	 mistycznych	 ostrzeżeń	 ani	 teologicznych	 kazań,	 by	 mnie	 przestraszyły.

Sama	z	siebie	jestem	przerażona	do	szpiku	kości.

–	Ale	my	udomowiliśmy	parshmenów.

–	 Naprawdę?	 Shallan,	 pomyśl	 o	 tym,	 co	 robią,	 jak	 są	 postrzegani,	 jak	 często	 się ich	wykorzystuje.

Dziewczyna	się	zawahała.	Parshmeni	byli	wszechobecni.

–	 Podają	 nam	 jedzenie	 –	 mówiła	 dalej	 kobieta.	 –	 Pracują	 w	 spiżarniach.	 Zajmują się	naszymi	dziećmi.	W	całym	Rosharze	nie	ma	jednej	wioski,	w	której	nie	byłoby	choć kilku	 parshmenów.	 Ignorujemy	 ich.	 Spodziewamy	 się,	 że	 będą	 na	 swoim	 miejscu, wykonując	 swoje	 zadania.	 Pracując	 bez	 słowa	 skargi.	 Jednak	 jedna	 grupa	 nagle zmieniła	się	ze	spokojnych	przyjaciół	w	śmiertelnie	niebezpiecznych	wojowników.	Coś ich	 pobudziło.	 Podobnie	 jak	 setki	 lat	 temu,	 w	 czasach	 zwanych	 Epokami	 Heroldów.

Przez	jakiś	czas	panował	spokój,	po	którym	następowała	inwazja	parshmenów,	którzy

z	niezrozumiałych	powodów	nagle	zaczynali	szaleć	z	wściekłości.	To	właśnie	kryło	się

za	 walką	 ludzkości,	 by	 uniknąć	 „zepchnięcia	 do	 Potępienia”.	 To	 właśnie	 niemal położyło	 kres	 naszej	 cywilizacji.	 To	 był	 ten	 straszliwy,	 powtarzający	 się	 kataklizm, który	 był	 tak	 przerażający,	 że	 ludzie	 zaczęli	 nazywać	 go	 Spustoszeniami.	 Dbamy	 o parshmenów.	 Są	 nieodłącznym	 elementem	 naszego	 społeczeństwa.	 Polegamy	 na	 nich, nie	 uświadamiając	 sobie,	 że	 ujarzmiliśmy	 arcyburzę,	 która	 czeka,	 by	 wybuchnąć.

Doniesienia	 ze	 Strzaskanych	 Równin	 świadczą,	 że	 ci	 Parshendi	 zdolni	 są

porozumiewać	 się	 na	 dużą	 odległość,	 jednym	 głosem	 śpiewając	 pieśni.	 Ich	 umysły	 są połączone	jak	łączotrzciny.	Czy	rozumiesz,	co	to	oznacza?

Shallan	 pokiwała	 głową.	 Co	 by	 się	 wydarzyło,	 gdyby	 każdy	 parshmen	 na

powierzchni	 Rosharu	 nagle	 zwrócił	 się	 przeciwko	 swoim	 panom?	 Szukając	 wolności lub,	co	gorsza,	zemsty?

–	 Zostalibyśmy	 zniszczeni.	 Cywilizacja,	 jaką	 znamy,	 upadłaby.	 Musimy	 więc	 coś zrobić!

–	 Robimy	 to	 –	 odparła	 Jasnah.	 –	 Gromadzimy	 informacje,	 upewniamy	 się,	 że

rzeczywiście	wiemy	to,	co	nam	się	wydaje,	że	wiemy.

–	Jak	wiele	informacji	jeszcze	potrzebujemy?

–	Więcej.	Dużo	więcej.	–	Jasnah	spojrzała	na	księgi.	–	W	historiach	pojawiają	się

kwestie,	 których	 jeszcze	 nie	 rozumiem.	 Opowieści	 o	 stworach	 walczących	 u	 boku parshmenów,	 kamiennych	 bestiach,	 które	 mogą	 być	 odmianą	 wielkoskorupa,	 i	 inne osobliwości,	które	moim	zdaniem	mają	w	sobie	ziarno	prawdy.	Ale	w	Kharbrancie	nie znajdziemy	już	nic	więcej.	Nadal	jesteś	pewna,	że	chcesz	się	w	to	zagłębiać?	Będziemy dźwigać	wielki	ciężar.	Minie	dużo	czasu,	nim	powrócisz	do	swoich	posiadłości.

Shallan	zagryzła	wargę,	myśląc	o	braciach.

–	Puściłabyś	mnie	teraz,	z	całą	moją	wiedzą?

–	 Nie	 chciałabym,	 żebyś	 mi	 służyła,	 jednocześnie	 zastanawiając	 się,	 jak	 uciec.	 –

Jasnah	wydawała	się	wyczerpana.

–	Nie	mogę	porzucić	braci.	–	Dziewczyna	znów	poczuła	ściskanie	w	żołądku.	–	Ale

to	jest	większe	od	nich.	Potępienie,	to	większe	ode	mnie,	od	ciebie	i	od	kogokolwiek.

Muszę	pomóc,	Jasnah.	Nie	mogę	odwrócić	się	do	tego	plecami.	Znajdę	inny	sposób,	by

wspomóc	rodzinę.

–	Dobrze.	Idź	się	spakować.	Wypływamy	jutro	na	tym	statku,	który	wynajęłam	dla

ciebie.

–	Płyniemy	do	Jah	Keved?

–	Nie.	Musimy	dostać	się	w	sam	środek.	–	Popatrzyła	na	Shallan.	–	Udajemy	się	na

Strzaskane	 Równiny.	 Musimy	 się	 dowiedzieć,	 czy	 Parshendi	 byli	 kiedykolwiek

zwyczajnymi	parshmenami,	a	jeśli	tak,	co	ich	pobudziło.	Mogę	się	mylić,	ale	jeśli	mam rację,	 to	 Parshendi	 mogą	 okazać	 się	 kluczem	 do	 tego,	 jak	 zmienić	 zwyczajnych parshmenów	 w	 żołnierzy.	 I	 musimy	 to	 zrobić,	 zanim	 zrobi	 to	 ktoś	 inny	 i	 wykorzysta przeciwko	nam	–	dodała	ponuro.

–	 Ktoś	 inny?	 –	 spytała	 Shallan,	 czując	 ukłucie	 paniki.	 –	 Ktoś	 inny	 jeszcze	 tego szuka?

–	Oczywiście,	że	tak.	A	jak	myślisz,	kto	zadał	sobie	tyle	trudu,	by	spróbować	mnie zamordować?	–	Sięgnęła	do	sterty	papierów	na	biurku.	–	Niewiele	o	nich	wiem.	O	ile mi	 wiadomo,	 wiele	 grup	 próbuje	 odkryć	 te	 tajemnice.	 O	 istnieniu	 jednej	 z	 nich	 wiem jednak	 z	 całą	 pewnością.	 Nazywają	 siebie	 Duchokrwistymi.	 –	 Wyciągnęła	 arkusz.	 – Twój	 przyjaciel	 Kabsal	 był	 jednym	 z	 nich.	 Znaleźliśmy	 ten	 symbol	 wytatuowany	 po wewnętrznej	stronie	jego	ręki.

Położyła	arkusz,	na	którym	znajdował	się	symbol	przedstawiający	trzy	połączone

romby.

Ten	sam	symbol	pokazał	jej	przed	wieloma	tygodniami	Nan	Balat.	Nosił	go	Luesh,

zarządca	 jej	 ojca,	 mężczyzna,	 który	 wiedział,	 jak	 korzystać	 z	 Dusznika.	 Nosili mężczyźni	 żądający	 od	 jej	 rodziny	 zwrotu	 fabriala.	 Mężczyźni,	 którzy	 finansowali dążenie	jej	ojca	do	zostania	arcyksięciem.

–	O	Wszechmocny	–	wyszeptała	Shallan.	Podniosła	wzrok.	–	Jasnah,	sądzę…	sądzę,

że	mój	ojciec	mógł	należeć	do	tej	grupy.



Wichry	arcyburzy	zaczęły	uderzać	w	kompleks	Dalinara,	tak	potężne,	że	kamienie

jęknęły.	Navani	kuliła	się	blisko	Dalinara,	tuląc	się	do	niego.	Pachniała	cudownie.	Czuł

się…	zawstydzony	wiedzą,	jak	bardzo	się	o	niego	zamartwiała.

Kiedy	 arcyburza	 uderzyła	 z	 całą	 mocą,	 Dalinar	 poczuł	 zbliżającą	 się	 wizję.

Zamknął	 oczy	 i	 pozwolił,	 by	 go	 pochłonęła.	 Musiał	 podjąć	 decyzję,	 wziąć	 na	 siebie odpowiedzialność.	Co	robić?	Te	wizje	go	okłamały,	a	przynajmniej	zwiodły.	Wydawało się,	że	nie	może	im	ufać,	a	przynajmniej	nie	tak	dosłownie,	jak	wcześniej.

Odetchnął	głęboko,	otworzył	oczy	i	znalazł	się	w	miejscu	dymu.

Obrócił	się	ostrożnie.	Niebo	było	ciemne,	a	on	stał	pośród	białych	jak	kości	skał,

poszarpanych	 i	 szorstkich,	 rozciągających	 się	 we	 wszystkich	 kierunkach.	 Aż	 po wieczność.	 Z	 ziemi	 podnosiły	 się	 amorficzne	 kształty	 z	 kłębiącego	 się	 szarego	 dymu.

Niczym	 kółka	 z	 dymu,	 tylko	 w	 innym	 kształcie.	 Tu	 krzesło.	 Tam	 skałopąk	 z

wyciągniętymi	 pędami,	 wyrastającymi	 na	 boki	 i	 znikającymi.	 Obok	 niego	 ukazała	 się postać	 mężczyzny	 w	 mundurze,	 milczącego	 i	 mglistego,	 wznoszącego	 się	 leniwie	 w niebo,	 z	 otwartymi	 ustami.	 Kształty	 topiły	 się	 i	 rozmywały,	 kiedy	 wznosiły	 się	 wyżej, choć	 zachowywały	 postać	 dłużej	 niż	 powinny.	 Czuł	 się	 zaniepokojony,	 stojąc	 na niekończącej	 się	 równinie,	 z	 czarnym	 niebem	 nad	 głową	 i	 dymnymi	 kształtami unoszącymi	się	dookoła.

To	nie	przypominało	żadnej	wizji,	którą	widział	wcześniej.	Było…

Nie,	 zaczekaj.	 Zmarszczył	 czoło,	 robiąc	 krok	 do	 tyłu,	 gdy	 z	 ziemi	 w	 pobliżu wystrzeliła	 postać	 drzewa.	 Widziałem	 już	 to	 miejsce.	 W	 pierwszej	 ze	 swoich	 wizji, przed	wieloma	miesiącami.	Pamiętał	ją	niewyraźnie.	Był	zdezorientowany,	a	wizja	była niejasna,	 jakby	 jego	 umysł	 nie	 nauczył	 się	 przyjmować	 tego,	 co	 widział.	 W	 rzeczy samej,	jedynym,	co	pamiętał	wyraźnie,	był…

–	Musisz	ich	zjednoczyć	–	zagrzmiał	silny	głos.

…głos.	Zwracający	się	do	niego	z	każdego	miejsca,	sprawiający,	że	dymne	postaci

się	rozpraszały.

–	Dlaczego	mnie	okłamałeś?	–	Dalinar	zwrócił	się	z	tym	pytaniem	do	ciemności.	–

Zrobiłem,	co	kazałeś,	i	zostałem	zdradzony!

–	 Zjednocz	 ich.	 Słońce	 opada	 w	 stronę	 horyzontu.	 Nadchodzi	 Wieczna	 Burza.

Prawdziwe	Spustoszenie.	Noc	Smutków.

–	 Potrzebuję	 odpowiedzi!	 –	 powiedział	 Dalinar.	 –	 Już	 ci	 nie	 ufam.	 Jeśli	 chcesz, żebym	cię	wysłuchał,	musisz…

Wizja	się	zmieniła.	Obrócił	się	i	odkrył,	że	choć	wciąż	znajduje	się	na	kamienistej

równinie,	na	niebie	świeci	zwyczajne	słońce.	Skały	wyglądały	jak	te,	które	można	było znaleźć	na	Rosharze.

To	 było	 bardzo	 dziwne,	 że	 wizja	 umieściła	 go	 w	 miejscu,	 w	 którym	 nie	 mógł	 z nikim	 porozmawiać.	 Choć	 tym	 razem	 miał	 na	 sobie	 swoje	 własne	 ubranie.	 Porządny niebieski	mundur	Kholinów.

Czy	 to	 już	 się	 wydarzyło	 wcześniej,	 poprzednim	 razem,	 kiedy	 był	 w	 miejscu

dymu?	 Tak…	 owszem.	 Po	 raz	 pierwszy	 został	 zabrany	 do	 miejsca,	 w	 którym	 był	 już wcześniej.	Dlaczego?

Starannie	 rozejrzał	 się	 dookoła.	 Ponieważ	 głos	 się	 do	 niego	 nie	 odzywał,	 zaczął

iść,	 mijając	 spękane	 głazy	 i	 odłamki	 łupka,	 kamyki	 i	 kamienie.	 Nie	 było	 żadnych roślin,	nawet	skałopąków.	Jedynie	pusty	krajobraz	pełen	skalnych	odłamków.

W	końcu	zauważył	grań.	Wejście	wyżej	wydawało	mu	się	dobrym	pomysłem,	choć

wędrówka	 trwała	 wiele	 godzin.	 Wizja	 się	 nie	 kończyła.	 W	 tych	 wizjach	 czas	 często biegł	dziwnie.	Dalej	wspinał	się	w	górę	skał,	żałując,	że	nie	ma	na	sobie	Pancerza,	by dodawał	mu	sił.	Gdy	w	końcu	znalazł	się	na	szczycie,	podszedł	do	krawędzi	i	spojrzał

w	dół.

I	tam	ujrzał	Kholinar,	swój	dom,	stolicę	Alethkaru.

Został	zniszczony.

Piękne	 budowle	 roztrzaskano,	 ostrza	 wiatru	 powalono.	 Nie	 było	 ciał,	 jedynie

popękany	kamień.	W	niczym	nie	przypominało	to	poprzedniej	wizji,	tej	z	Nohadonem.

To	 nie	 był	 Kholinar	 z	 dalekiej	 przeszłości,	 widział	 ruiny	 własnego	 pałacu.	 Ale	 w prawdziwym	 świecie	 w	 pobliżu	 Kholinaru	 nie	 było	 takiej	 formacji	 skalnej	 jak	 ta,	 na której	 stał.	 Wcześniej	 wizje	 zawsze	 pokazywały	 mu	 przeszłość.	 Czy	 to	 była	 wizja przyszłości?

–	Dłużej	nie	mogę	z	nim	walczyć	–	powiedział	ktoś.

Dalinar	 podskoczył	 i	 spojrzał	 w	 bok.	 Stał	 tam	 mężczyzna.	 Miał	 ciemną	 skórę	 i idealnie	białe	włosy.	Wysoki,	szeroki	w	barach,	ale	nie	potężny,	nosił	egzotyczne	szaty dziwnego	 kroju	 –	 luźne	 spodnie	 z	 lejącej	 się	 tkaniny	 i	 płaszcz,	 który	 sięgał	 mu zaledwie	do	pasa.	Oba	elementy	stroju	wydawały	się	złote.

Tak…	 to	 właśnie	 wydarzyło	 się	 wcześniej,	 w	 jego	 pierwszej	 wizji.	 Dalinar	 to sobie	przypominał.

–	Kim	jesteś?	–	spytał	ostro.	–	Dlaczego	pokazujesz	mi	te	wizje?

–	 Widzisz	 to	 tam	 –	 powiedziała	 postać,	 pokazując	 palcem.	 –	 Jeśli	 przyjrzysz	 się uważnie.	Zaczyna	się	w	pewnej	odległości.

Dalinar	 popatrzył	 w	 tamtą	 stronę,	 był	 wyraźnie	 zirytowany.	 Nie	 widział	 nic

szczególnego.

–	 Niech	 to	 burza	 –	 powiedział.	 –	 Dlaczego	 choć	 raz	 nie	 odpowiesz	 na	 moje pytania?	Co	mi	da	to	wszystko,	jeśli	wciąż	mówisz	zagadkami?

Mężczyzna	nie	odpowiedział,	jedynie	ciągle	pokazywał.	I…	tak,	coś	się	działo.	W

powietrzu	 pojawił	 się	 cień,	 który	 się	 zbliżał.	 Ściana	 ciemności.	 Jak	 arcyburza,	 tylko

niewłaściwa.

–	 Powiedz	 mi	 przynajmniej	 –	 odezwał	 się	 Dalinar.	 –	 Jakie	 czasy	 widzimy?	 Czy	 to przeszłość,	przyszłość,	czy	coś	zupełnie	innego?

Postać	nie	odpowiedziała	mu	od	razu.	W	końcu	odezwała	się:

–	Pewnie	zastanawiasz	się,	czy	to	wizja	przyszłości.

Dalinar	wzdrygnął	się.

–	Właśnie…	właśnie	zapytałem…

To	było	znajome.	Zbyt	znajome.

Powiedział	 dokładnie	 to	 samo	 poprzednim	 razem,	 uświadomił	 sobie	 Dalinar,

czując	dreszcz.	To	wszystko	już	się	wydarzyło.	Znów	widzę	tę	samą	wizję.

Postać	zmrużyła	oczy,	wpatrując	się	w	horyzont.

–	Nie	mogę	zobaczyć	przyszłości	w	pełni.	Pielęgnacja	jest	w	tym	lepsza	ode	mnie.

Zupełnie	jakby	przyszłość	była	niczym	rozpadające	się	okno.	Im	dalej	w	głąb	patrzysz, na	 tym	 więcej	 części	 rozpada	 się	 szkło.	 Bliską	 przyszłość	 da	 się	 przewidzieć,	 ale odległą…	Mogę	się	tylko	domyślić.

–	 Nie	 słyszysz	 mnie,	 prawda?	 –	 spytał	 Dalinar,	 czując	 przerażenie,	 w	 końcu bowiem	zaczął	rozumieć.	–	Nigdy	mnie	nie	słyszałeś.

Krwi	 przodków	 moich…	 on	 mnie	 nie	 ignoruje.	 Nie	 widzi	 mnie!	 Nie	 mówi

zagadkami.	 Tak	 się	 tylko	 wydaje,	 ponieważ	 traktowałem	 jego	 wypowiedzi	 jako

enigmatyczne	odpowiedzi	na	moje	pytania.

Nie	powiedział	mi,	żebym	zaufał	Sadeasowi.	Ja…	ja	założyłem…

Dalinara	 miał	 wrażenie,	 że	 wszystko	 wokół	 niego	 drży.	 Jego	 założenia,	 to,	 co sądził,	że	wiedział.	Nawet	ziemia.

–	To	mogłoby	się	wydarzyć	–	powiedziała	postać,	wskazując	głową	przed	siebie.	–

Obawiam	się,	że	to	się	wydarzy.	Tego	pragnie	on.	Prawdziwe	Spustoszenie.

Nie,	 ta	 ściana	 w	 powietrzu	 nie	 była	 arcyburzą.	 To	 nie	 deszcz	 rzucał	 ten	 potężny cień,	lecz	niesiony	wiatrem	pył.	Teraz	już	pamiętał	tę	wizję	w	całości.	Skończyła	się	w tym	 miejscu,	 kiedy	 stał	 zdezorientowany,	 wpatrując	 się	 w	 zbliżającą	 się	 ścianę	 pyłu.

Tym	razem	jednak	wizja	trwała.

Postać	odwróciła	się	do	niego.

–	 Przepraszam,	 że	 ci	 to	 robię.	 Ale	 mam	 nadzieję,	 że	 to,	 co	 widziałeś,	 dało	 ci podstawy	do	zrozumienia.	Nie	mogę	jednak	być	pewien.	Nie	wiem,	kim	jesteś	ani	jak się	tu	znalazłeś.

–	Ja…	–	Co	mógł	powiedzieć?	Czy	to	się	liczyło?

–	 Większość	 tego,	 co	 pokazuję,	 to	 sceny,	 które	 sam	 widziałem	 –	 powiedziała postać.	 –	 Niektóre	 jednak,	 tak	 jak	 ta,	 są	 zrodzone	 z	 moich	 strachów.	 Jeśli	 ja	 się	 tego boję,	to	ty	również	powinieneś.

Ziemia	drżała.	Ścianę	pyłu	coś	wywoływało.	Coś,	co	się	zbliżało.

Ziemia	się	rozpadała.

Dalinar	 sapnął.	 Skały	 przed	 nim	 pękały,	 rozpadały	 się	 na	 kawałki,	 zmieniały	 w pył.	 Cofnął	 się,	 gdy	 wszystko	 zaczęło	 się	 trząść,	 a	 potężnemu	 trzęsieniu	 ziemi towarzyszył	straszliwy	wrzask	ginących	skał.	Upadł	na	ziemię.

To	była	straszliwa,	dręcząca,	przerażająca	chwila	koszmaru.	Drżenie,	zniszczenie,

dźwięki	ginącej	ziemi.

I	 minęła.	 Dalinar	 odetchnął	 i	 podniósł	 się	 niepewnie.	 On	 i	 postać	 stali	 na

samotnej	 kamiennej	 iglicy.	 Malutkim	 kawałku,	 który	 z	 jakiegoś	 powodu	 został

oszczędzony.	Przypominał	kamienną	kolumnę	szeroką	na	kilka	kroków	i	wznoszącą	się

wysoko	ku	niebu.

Wokół	 niej	 ziemia	 zniknęła.	 Kholinar	 zniknął.	 Wszystko	 wpadło	 w	 niezgłębioną ciemność	 poniżej.	 Poczuł	 zawroty	 głowy,	 stojąc	 na	 malutkim	 fragmencie	 skały,	 która jakimś	cudem	pozostała.

–	Co	to?	–	spytał	Dalinar,	choć	wiedział,	że	istota	nie	może	go	usłyszeć.

Postać	rozejrzała	się	ze	smutkiem.

–	Nie	mogę	wiele	zostawić.	Tylko	te	kilka	obrazów,	w	twojej	pamięci.	Kimkolwiek

jesteś.

–	 Te	 wizje…	 są	 jak	 dziennik,	 prawda?	 Historia,	 którą	 napisałeś,	 księga,	 którą pozostawiłeś	po	sobie,	tyle	tylko,	że	jej	nie	czytam,	ja	ją	widzę.

Postać	spojrzała	w	niebo.

–	Nie	wiem	nawet,	czy	ktokolwiek	kiedykolwiek	to	zobaczy.	Widzisz,	mnie	już	nie

ma.

Dalinar	 nie	 odpowiedział.	 Spoglądał	 z	 wysokiej	 kolumny	 w	 pustkę	 i	 był

przerażony.

–	Tu	nawet	nie	chodzi	o	ciebie	–	dodała	postać,	unosząc	dłoń.

Na	 niebie	 zgasło	 światełko,	 którego	 obecności	 Dalinar	 jeszcze	 przed	 chwilą	 nie był	świadom.	I	następne.	Słońce	ciemniało.

–	 Chodzi	 o	 nich	 wszystkich	 –	 powiedziała	 postać.	 –	 Powinienem	 się	 domyślić,	 że po	mnie	przyjdzie.

–	Kim	jesteś?	–	spytał	Dalinar,	wypowiadając	te	słowa	dla	samego	siebie.

Postać	wciąż	wpatrywała	się	w	niebo.

–	 Pozostawiam	 to,	 bo	 coś	 musi	 być.	 Nadzieja	 na	 znalezienie.	 Szansa,	 że	 ktoś dowie	się,	co	zrobić.	Czy	pragniesz	z	nim	walczyć?

–	Tak	–	powiedział	Dalinar,	choć	wiedział,	że	to	nie	ma	znaczenia.	–	Nie	wiem,	kim

on	jest,	ale	jeśli	pragnie	tego	dokonać,	będę	z	nim	walczył.

–	Ktoś	musi	ich	poprowadzić.

–	Zrobię	to	–	stwierdził	Dalinar.	Słowa	same	wyszły	z	jego	ust.

–	Ktoś	musi	ich	zjednoczyć.

–	Zrobię	to.

–	Ktoś	musi	ich	ochronić.

–	Zrobię	to!

Postać	 milczała	 przez	 chwilę.	 Następnie	 mężczyzna	 odezwał	 się	 czystym,

wyraźnym	głosem.

–	 Życie	 ponad	 śmiercią.	 Siła	 ponad	 słabością.	 Podróż	 ponad	 celem.	 Wypowiedz ponownie	 starożytną	 przysięgę	 i	 oddaj	 ludziom	 Odpryski,	 które	 niegdyś	 nosili.	 – Odwrócił	 się	 do	 Dalinara	 i	 spojrzał	 mu	 w	 oczy.	 –	 Świetliści	 Rycerze	 muszą	 znów powstać.

–	Nie	pojmuję,	jak	można	tego	dokonać	–	powiedział	cicho	Dalinar.	–	Ale	spróbuję.

–	 Ludzie	 muszą	 stawić	 im	 czoło	 razem	 –	 powiedziała	 postać,	 podchodząc	 do

Dalinara	i	kładąc	dłoń	na	jego	ramieniu.	–	Nie	możecie	się	spierać,	jak	w	przeszłości.

On	się	zorientował,	że	jeśli	dać	wam	czas,	sami	staniecie	się	swoimi	wrogami.	Że	nie

musi	z	wami	walczyć.	Nie,	jeśli	może	sprawić,	że	zapomnicie	i	zwrócicie	się	przeciwko

sobie	nawzajem.	Wasze	legendy	twierdzą,	że	zwyciężyliście.	Ale	prawda	jest	taka,	że przegraliśmy.	I	przegrywamy.

–	Kim	jesteś?	–	spytał	znów	Dalinar	łagodniejszym	tonem.

–	Żałuję,	że	nie	mogę	zrobić	więcej	–	powtórzyła	postać	w	złotych	szatach.	–	Może

uda	 wam	 się	 go	 skłonić,	 by	 wybrał	 czempiona.	 Wiążą	 go	 pewne	 zasady.	 Jak	 nas wszystkich.	Czempion	mógłby	wam	pomóc,	choć	to	nie	jest	pewne.	A…	bez	Odprysków Świtu…	Cóż,	zrobiłem,	co	mogłem.	To	straszne,	naprawdę	straszne,	że	zostajecie	sami.

–	Kim	jesteś?	–	powtórzył	Dalinar.	A	jednak	wydawało	mu	się,	że	już	wie.

–	 Jestem…	 byłem…	 Bogiem.	 Tym,	 którego	 nazywacie	 Wszechmocnym,	 stwórcą

ludzkości.	–	Postać	zamknęła	oczy.	–	A	teraz	nie	żyję.	Odium	mnie	zabił.	Przepraszam.





Koniec

części	piątej



–	Czujecie	to?	–	spytał	Trefniś	pustkę	nocy.	–	Coś	się	właśnie	zmieniło.	Sądzę,	że

to	dźwięk,	jaki	wydaje	świat,	kiedy	się	moczy.

Trzej	 strażnicy	 stali	 tuż	 za	 grubymi	 drewnianymi	 wrotami	 Kholinaru.	 Z	 troską wpatrywali	 się	 w	 Trefnisia.	 Bramy	 były	 zamknięte,	 a	 ci	 mężczyźni	 należeli	 do	 nocnej straży,	co	nie	było	stosownym	tytułem.	Nie	spędzali	czasu	na	„strzeżeniu”,	a	raczej	na gadaniu,	ziewaniu,	graniu	albo	–	jak	dzisiaj	–	staniu	i	słuchaniu	szaleńca.

Ten	 tu	 szaleniec	 miał	 jasnoniebieskie	 oczy,	 dzięki	 czemu	 wiele	 uczynków

uchodziło	 mu	 na	 sucho.	 Może	 Trefniś	 powinien	 czuć	 się	 skonsternowany	 tym,	 jak wielką	 wagę	 przykładali	 ci	 ludzie	 do	 rzeczy	 tak	 prostej	 jak	 kolor	 oczu,	 ale	 odwiedził

wiele	 miejsc	 i	 widział	 wiele	 sposobów	 sprawowania	 władzy.	 Ten	 nie	 wydawał	 się	 o wiele	śmieszniejszy	od	większości	pozostałych.

I	był	też	powód,	dla	którego	ludzie	robili	to,	co	robili.	Rzecz	jasna,	zazwyczaj	był

jakiś	powód.	W	tym	wypadku	jednak	był	on	dobry.

–	 Oświecony?	 –	 spytał	 jeden	 ze	 strażników,	 patrząc	 na	 Trefnisia	 siedzącego	 na skrzyniach.

Zostały	 tam	 pozostawione	 przez	 kupca,	 który	 przekupił	 nocnych	 strażników,	 by się	upewnili,	że	nic	nie	zginie.	Dla	Trefnisia	były	wygodnym	siedziskiem.	Obok	leżała jego	torba,	 a	na	 kolanach	trzymał	 enthir,	kwadratowy	 instrument	strunowy.	 Grało	 się na	nim	od	góry,	szarpiąc	za	struny,	gdy	spoczywał	na	kolanach.

–	Oświecony?	–	powtórzył	strażnik.	–	Co	tam	robicie?

–	 Czekam	 –	 odparł	 Trefniś.	 Podniósł	 wzrok	 i	 spojrzał	 na	 wschód.	 –	 Czekam	 na nadejście	burzy.

Strażnicy	 poczuli	 się	 jeszcze	 bardziej	 niepewnie.	 Na	 tę	 noc	 nie	 przewidywano arcyburzy.

Trefniś	zaczął	grać	na	enthirze.

–	Porozmawiajmy,	by	zabić	czas.	Co	ludzie	cenią	w	innych?

Grał	dla	widowni	milczących	budynków,	uliczek	i	wytartego	bruku.	Strażnicy	nie

reagowali.	 Nie	 wiedzieli,	 co	 sądzić	 o	 odzianym	 w	 czerń	 jasnookim,	 który	 wszedł	 do miasta	tuż	przed	zapadnięciem	zmroku,	po	czym	usiadł	na	skrzyniach	tuż	przy	bramie i	zaczął	grać.

–	 I	 co?	 –	 spytał	 Trefniś,	 przerywając	 grę.	 –	 Co	 sądzicie?	 Jeśli	 mężczyzna	 lub kobieta	 mieliby	 talent,	 jaki	 byłby	 najbardziej	 szanowany,	 najlepiej	 oceniany,	 uważany za	najbardziej	wartościowy?

–	Yyy…	muzyka?	–	odezwał	się	w	końcu	jeden	z	mężczyzn.

–	Tak,	to	częsta	odpowiedź	–	stwierdził	Trefniś,	wygrywając	kilka	cichych	nut.	–

Kiedyś	 zadałem	 to	 pytanie	 pewnym	 bardzo	 mądrym	 uczonym.	 Co	 ludzie	 uważają	 za najbardziej	 wartościowy	 z	 talentów?	 Jeden	 wspomniał	 o	 zdolnościach	 artystycznych, które	 tak	 wnikliwie	 zasugerowałeś.	 Inny	 wybrał	 wielki	 intelekt.	 Ostatni	 talent wynalazcy,	zdolność	projektowania	i	tworzenia	wspaniałych	urządzeń.

Nie	 grał	 na	 enthirze	 określonej	 melodii,	 wygrywał	 pojedyncze	 nuty	 tu	 i	 tam, czasem	gamę	lub	kwintę.	Jak	pogaduszki	na	strunach.

–	 Geniusz	 estetyczny	 –	 powiedział	 Trefniś	 –	 pomysłowość,	 przenikliwość,

twórczość.	W	rzeczy	samej,	szlachetne	ideały.	Większość	ludzi	wybrałaby	jeden	z	nich, gdyby	 postawiono	 ich	 przed	 takim	 wyborem,	 i	 nazwała	 je	 największymi	 talentami.	 – Szarpnął	za	strunę.	–	Jakże	pięknymi	kłamcami	jesteśmy.

Strażnicy	 popatrzyli	 po	 sobie.	 Pochodnie	 płonące	 w	 uchwytach	 na	 ścianach

rzucały	na	nich	pomarańczowy	blask.

–	Sądzicie,	że	jestem	cynikiem	–	odezwał	się	Trefniś.	–	Myślicie,	że	powiem	wam,

iż	 ludzie	 utrzymują,	 że	 cenią	 te	 ideały,	 ale	 w	 tajemnicy	 wolą	 bardziej	 przyziemne talenty.	 Zdolność	 do	 gromadzenia	 majątku	 lub	 czarowania	 kobiet.	 Cóż,	 jestem cynikiem,	 ale	 w	 tym	 wypadku	 sądzę,	 że	 ci	 uczeni	 byli	 uczciwi.	 W	 głębi	 serca pragniemy	 wierzyć	 w	 wielkie	 osiągnięcia	 i	 cnoty,	 i	 to	 je	 byśmy	 wybrali.	 Dlatego właśnie	nasze	kłamstwa,	zwłaszcza	wobec	siebie	samych,	są	tak	piękne.

Zaczął	 grać	 prawdziwą	 pieśń.	 Z	 początku	 prostą	 melodię,	 cichą,	 przytłumioną.

Pieśń	odpowiednią	na	cichą	noc,	kiedy	zmienił	się	cały	świat.

Jeden	z	żołnierzy	odchrząknął.

–	 To	 w	 takim	 razie,	 jaki	 jest	 najbardziej	 wartościowy	 talent,	 który	 może	 mieć człowiek?	–	Wydawał	się	szczerze	zainteresowany.

–	 Nie	 mam	 najmniejszego	 pojęcia	 –	 odparł	 Trefniś.	 –	 Na	 szczęście,	 nie	 tak brzmiało	 pytanie.	 Nie	 spytałem,	 co	 jest	 najbardziej	 wartościowe,	 spytałem,	 co najbardziej	cenią	ludzie.	Różnica	między	tymi	pytaniami	jest	jednocześnie	drobniutka	i wielka	jak	cały	świat.

Wciąż	 szarpał	 za	 struny.	 Strun	 enthira	 się	 nie	 trącało.	 Tak	 się	 po	 prostu	 nie robiło,	a	przynajmniej	nie	robił	tak	nikt	obdarzony	poczuciem	przyzwoitości.

–	W	tej	kwestii	–	mówił	dalej	Trefniś	–	jak	i	we	wszystkich	innych,	zdradzają	nas

nasze	 czyny.	 Jeśli	 artystka	 stworzy	 dzieło	 wielkiej	 piękności,	 wykorzystując	 nowe	 i nowatorskie	techniki,	zostanie	nazwana	mistrzynią	i	rozpocznie	nowy	prąd	estetyczny.

A	gdyby	inna,	pracując	niezależnie,	na	dokładnie	takim	samym	poziomie	umiejętności,

dokonała	tego	samego	w	następnym	miesiącu?	Czy	znalazłaby	taki	sam	poklask?	Nie.

Nazwano	 by	 ją	 odtwórczą.	 Intelekt.	 Jeśli	 wielki	 myśliciel	 rozwinie	 nową	 teorię	 w matematyce,	nauce	albo	filozofii,	nazwiemy	go	mądrym.	Będziemy	siedzieć	u	jego	stóp i	się	uczyć,	i	zapiszemy	jego	imię	w	historii,	by	tysiące	tysięcy	oddawały	mu	część.	Ale jeśli	 inny	 mężczyzna	 samodzielnie	 opracuje	 tę	 samą	 teorię,	 lecz	 opóźni	 publikację swoich	 wyników	 zaledwie	 o	 tydzień?	 Czy	 jego	 wielkość	 zostanie	 zapamiętana?	 Nie.

Zostanie	 zapomniany.	 Pomysłowość.	 Kobieta	 wymyśla	 nowy	 projekt	 o	 wielkiej wartości,	 jakiś	 fabrial	 albo	 majstersztyk	 sztuki	 inżynieryjnej.	 Zostanie	 nazwana wynalazczynią.	Ale	gdyby	ktoś	obdarzony	takim	samym	talentem	stworzył	rok	później taki	 sam	 projekt,	 nie	 uświadamiając	 sobie,	 że	 coś	 takiego	 zostało	 już	 wykonane,	 czy zostanie	wynagrodzona	za	kreatywność?	Nie.	Nazwą	ją	naśladowczynią	i	fałszerzem.

Szarpał	 struny,	 pozwalając,	 by	 melodia	 płynęła,	 splątana,	 dręcząca,	 ale	 z	 lekką nutą	szyderstwa.

–	 I	 dlatego	 –	 powiedział	 –	 w	 ostatecznym	 rozliczeniu,	 co	 musimy	 ocenić?	 Czy	 to intelekt	 geniusza	 szanujemy?	 Gdyby	 chodziło	 o	 ich	 mistrzostwo,	 piękno	 umysłu,	 czyż nie	 wychwalalibyśmy	 go	 niezależnie	 od	 tego,	 czy	 już	 wcześniej	 widzieliśmy	 ich produkt?	 Ale	 tak	 nie	 jest.	 Mając	 przed	 sobą	 dwa	 wielkie	 dzieła	 sztuki,	 poza	 tym	 we wszystkim	sobie	równe,	większą	pochwałą	obdarzymy	tego,	kto	był	pierwszy.	Nie	ma znaczenia,	co	tworzycie.	Liczy	się,	że	tworzycie	to	przed	innymi.	Innymi	słowy,	to	nie samo	piękno	podziwiamy.	Nie	potęgę	umysłu.	Nie	pomysłowość,	estetykę	ani	zdolności same	 w	 sobie.	 Największy	 talent,	 jaki	 naszym	 zdaniem	 może	 mieć	 człowiek?	 – Szarpnął	ostatnią	strunę.	–	Wydaje	mi	się,	że	nie	chodzi	tu	o	nic	ponad	nowatorstwo.

Strażnicy	wydawali	się	zdezorientowani.

Bramy	zadrżały.	Ktoś	walił	w	nie	od	zewnątrz.

–	Nadeszła	burza	–	powiedział	Trefniś,	wstając.

Strażnicy	 sięgnęli	 po	 włócznie	 zostawione	 pod	 murem.	 Mieli	 strażnicę,	 ale	 była pusta,	woleli	świeże	nocne	powietrze.

Brama	 znów	 zadrżała,	 jakby	 na	 zewnątrz	 było	 coś	 ogromnego.	 Strażnicy	 ryknęli, wzywając	ludzi	na	mury.	Zapanował	chaos	i	dezorientacja,	gdy	brama	zadrżała	po	raz trzeci,	potężnie,	gwałtownie,	jakby	ktoś	uderzył	w	nią	głazem.

A	 później	 jasne,	 srebrzyste	 ostrze	 wbiło	 się	 w	 masywne	 wrota	 i	 uniosło,

przecinając	sztabę,	która	je	zamykała.	Ostrze	Odprysku.

Bramy	się	otworzyły.	Strażnicy	cofnęli	się.	Trefniś	czekał	na	skrzyniach,	w	dłoni

trzymał	enthir,	torbę	miał	na	ramieniu.

Przed	 bramą,	 na	 ciemnej	 kamiennej	 drodze,	 stał	 samotny	 mężczyzna	 o	 ciemnej

skórze.	 Włosy	 miał	 długie	 i	 potargane,	 a	 jedyny	 jego	 ubiór	 stanowiła	 obszarpana przepaska	biodrowa.	Stał	z	opuszczoną	głową,	wilgotne,	skołtunione	włosy	opadały	na jego	twarz	i	łączyły	się	z	brodą,	z	której	wystawały	kawałki	drewna	i	liście.

Jego	 mięśnie	 błyszczały,	 mokre,	 jakby	 właśnie	 przepłynął	 wielką	 odległość.	 U

boku	 trzymał	 potężne	 Ostrze	 Odprysku,	 wbite	 na	 palec	 w	 kamień.	 Jego	 dłoń

spoczywała	na	rękojeści.	Ostrze	odbijało	blask	pochodni,	było	długie,	wąskie	i	proste, o	kształcie	ogromnego	kolca.

–	Witaj,	zaginiony	–	wyszeptał	Trefniś.

–	 Kim	 jesteś?!	 –	 zawołał	 jeden	 ze	 strażników,	 wyraźnie	 zdenerwowany,	 gdy	 dwaj pozostali	wyruszyli	ogłosić	alarm.	Do	Kholinaru	przybył	Odpryskowy.

Postać	 zignorowała	 pytanie.	 Zrobił	 krok	 naprzód,	 ciągnąc	 swoje	 Ostrze,	 jakby było	 ogromnie	 ciężkie.	 Klinga	 przecinała	 kamień,	 pozostawiając	 niewielkie zagłębienie.	Postać	szła	niepewnym	krokiem	i	prawie	się	potknęła.	Oparł	się	o	bramę, a	wtedy	kosmyk	włosów	odsunął	się	z	jego	twarzy,	ukazując	oczy.	Ciemnobrązowe,	jak

u	człowieka	z	niższej	klasy.	Te	oczy	były	oszalałe,	oszołomione.

Mężczyzna	 w	 końcu	 zauważył	 dwóch	 strażników,	 którzy	 stali	 przerażeni	 z

uniesionymi	włóczniami.	Wyciągnął	w	ich	stronę	pustą	rękę.

–	 Idźcie	 –	 powiedział	 zmęczonym	 głosem,	 doskonałym	 alethyjskim,	 bez	 śladu

akcentu.	–	Biegnijcie!	Ogłoście	wezwanie!	Ogłoście	alarm!

–	Kim	jesteś?	–	wykrztusił	jeden	ze	strażników.	–	Jaki	alarm?	Kto	atakuje?

Mężczyzna	się	zawahał.	Niepewnie	uniósł	dłoń	do	głowy.

–	 Kim	 jestem?	 Jestem…	 jestem	 Talenel’Elin,	 Kamienne	 Ścięgno,	 Herold

Wszechmocnego.	Nadeszło	Spustoszenie.	O,	Boże…	nadeszło.	A	ja	zawiodłem.

Osunął	 się	 do	 przodu	 i	 uderzył	 w	 skalisty	 grunt,	 Ostrze	 Odprysku	 poleciało	 za nim.	 Nie	 zniknęło.	 Strażnicy	 ostrożnie	 przysunęli	 się	 bliżej.	 Jeden	 trącił	 mężczyznę drzewcem	włóczni.

Mężczyzna,	który	nazwał	się	Heroldem,	nie	poruszył	się.

–	 Co	 takiego	 cenimy?	 –	 wyszeptał	 Trefniś.	 –	 Pomysłowość.	 Oryginalność.

Nowatorstwo.	 A	 przede	 wszystkim…	 wyczucie	 czasu.	 Obawiam	 się,	 że	 mogłeś	 się spóźnić,	mój	zdezorientowany,	nieszczęsny	przyjacielu…





Koniec

Księgi	Pierwszej

Archiwum	Burzowego	Światła.





Posłowie

„Ponad	ciszą,	rozświetlające	burze	–	umierające	burze	–	rozświetlają	ciszę	ponad”.

Powyższa	 próbka	 jest	 godna	 uwagi,	 gdyż	 to	 ketek,	 skomplikowana	 postać

świętego	vorińskiego	wiersza.	Ketek	nie	tylko	czyta	się	tak	samo	od	przodu	i	od	tyłu

(uwzględniając	 odmianę	 rzeczownika	 i	 czasownika),	 ale	 jednocześnie	 da	 się	 go podzielić	 na	 pięć	 wyraźnych	 mniejszych	 części,	 z	 których	 każda	 stanowi skomplikowaną	myśl.

Kompletny	 wiersz	 musi	 stanowić	 zdanie,	 które	 jest	 gramatycznie	 poprawne	 i

(teoretycznie)	 przejmujące	 w	 znaczeniu.	 Ze	 względu	 na	 trudności	 w	 tworzeniu

keteków,	 niegdyś	 uznawano	 je	 za	 najwyższą	 i	 najbardziej	 godną	 szacunku	 formę liryczną	spośród	całej	vorińskiej	poezji.

Fakt,	że	ten	został	wypowiedziany	przez	umierającego	herdazkiego	analfabetę	w

języku,	 którym	 ledwie	 się	 posługiwał,	 powinien	 być	 szczególnie	 podkreślony.	 W

żadnej	 skarbnicy	 vorińskiej	 poezji	 nie	 ma	 żadnej	 wzmianki	 o	 tym	 keteku,	 więc	 jest bardzo	 mało	 prawdopodobne,	 by	 badany	 jedynie	 powtarzał	 coś,	 co	 kiedyś	 usłyszał.

Żaden	z	żarliwców,	którym	go	pokazaliśmy,	nie	miał	żadnej	wiedzy	na	jego	temat,	choć

trzech	wychwalało	jego	budowę	i	poprosiło	o	spotkanie	z	poetą.

Pozostawiamy	 umysłowi	 Jego	 Wysokości	 rozwikłanie	 zagadki,	 dlaczego	 burze

mogą	być	 ważne,	 i	 co	 może	 mówić	 poemat,	 sugerując,	 że	 cisza	 znajduje	 się	 i	 ponad,	 i pod	wzmiankowanymi	burzami.

Joshor,

przywódca	Milczących	Zbieraczy	Jego	Wysokości,

Tanatanev	1173	r.





Ars	Arcanum

Dziesięć	esencji	i	ich	historyczne	skojarzenia

Liczba

Klejnot

Esencja

Ognisko	ciała

Własności	Dusznikowania

Pierwotne	/	Drugorzędne	boskie	atrybuty





1	Jes


Szafir


Zefir

Wdech

Przezroczysty	gaz,	powietrze

Chroniący	/	Przywódczy





2	Nan


Dymny	kwarc


Wapor

Wydech

Nieprzezroczysty	gaz,	dym,	mgła

Uczony	/	Szczodry





3	Chach


Rubin


Iskra

Dusza

Ogień

Odważny	/	Posłuszny





4	Vev


Diament


Światłość

Oczy

Kwarc,	szkło,	kryształ

Kochający	/	Uzdrawiający





5	Palah


Szmaragd


Miąższ

Włosy

Drewno,	rośliny,	mech

Sprawiedliwy	/	Pewny	siebie





6	Shash


Granat


Krew

Krew

Krew,	wszystkie	nietłuste	płyny

Twórczy	/	Uczciwy





7	Betab


Cyrkonia


Łój

Tłuszcz

Wszelkiego	rodzaju	oleje

Mądry	/	Ostrożny





8	Kak


Ametyst


Blacha

Paznokcie

Metal

Stanowczy	/	Budowniczy





9	Tanat


Topaz


Piarg

Kości

Kamienie	i	skała

Godny	zaufania	/	Pomysłowy





10	Ishi


Heliodor


Ścięgno

Ciało

Mięso,	ciało

Pobożny	/	Prowadzący

Powyższa	 lista	 jest	 niedoskonałym	 zbiorem	 tradycyjnej	 vorińskiej	 symboliki powiązanej

z

Dziesięcioma

Esencjami.

Połączone,

tworzą

Podwójne

Oko

Wszechmocnego,	oko	z	dwiema	źrenicami	oznaczające	stworzenie	roślin	i	istot.	Jest	to również	podstawa	kształtu	klepsydry,	często	powiązanego	ze	Świetlistymi	Rycerzami.

Starożytni	uczeni	umieszczali	na	tej	liście	dziesięć	zakonów	Świetlistych	Rycerzy, jak	również	samych	Heroldów,	z	których	każdy	miał	klasyczne	powiązanie	z	liczbami	i Esencjami.

Nie	 jestem	 jeszcze	 pewien,	 jak	 dziesięć	 poziomów	 Wiązania	 Pustki	 lub	 jego krewniak	Stara	Magia	pasują	do	tego	paradygmatu,	o	ile	w	ogóle	pasują.	Moje	badania sugerują,	 że	 powinna	 istnieć	 kolejna	 grupa	 zdolności,	 bardziej	 jeszcze	 tajemnicza	 od Wiązania	Pustki.	Może	to	do	nich	pasuje	Stara	Magia,	choć	zaczynam	podejrzewać,	że to	coś	zupełnie	innego.

O	stworzeniu	fabriali	Jak	na	razie	odkryto	pięć	grup	fabriali.	Społeczność artifabrianek	pilnie	strzeże	metod	ich	tworzenia,	ale	wydają	się	dziełem	oddanych uczonych,	w	przeciwieństwie	do	bardziej	mistycznego	Wiązania	Mocy,	które	było niegdyś	dziełem	Świetlistych	Rycerzy.

Fabriale	zmieniające

Wzmacniacze:	 Te	 fabriale	 stworzono,	 by	 coś	 wzmacniały.	 Mogą	 stworzyć	 ciepło, ból,	 a	 nawet	 spokojny	 wiatr.	 Moc	 zapewnia	 im,	 jak	 wszystkim	 fabrialom,	 Burzowe Światło.	Wydaje	się,	że	najlepiej	działają	z	mocami,	uczuciami	i	doznaniami.

Tak	 zwane	 półodpryski	 z	 Jah	 Keved	 zostały	 stworzone	 za	 pomocą	 tego	 typu fabriala	 przymocowanego	 do	 metalowej	 tarczy,	 wzmacniając	 jej	 wytrzymałość.

Widziałem	 fabriale	 tego	 typu	 tworzone	 z	 wielu	 różnych	 klejnotów;	 domyślam	 się,	 że zadziała	każdy	z	dziesięciu	podstawowych	kamieni.

Umniejszacze:	 Te	 fabriale	 są	 przeciwieństwem	 wzmacniaczy	 i	 najwyraźniej dotyczą	ich	te	same	ograniczenia	co	odpowiedników.	Te	artifabrianki,	które	mi	zaufały, zdaje	 się,	 wierzą,	 że	 można	 stworzyć	 większe	 fabriale	 niż	 dotychczas,	 szczególnie	 w wypadku	wzmacniaczy	i	umniejszaczy.

Fabriale	sparowane

Łączniki:	 Napełniając	 rubin	 i	 wykorzystując	 metody,	 których	 mi	 nie	 zdradzono (choć	 mam	 swoje	 podejrzenia),	 można	 stworzyć	 połączoną	 parę	 klejnotów.	 Proces wymaga	 rozdzielenia	 pierwotnego	 rubinu.	 Dwie	 połówki	 będą	 reagować	 tak	 samo mimo	 dzielącej	 je	 odległości.	 Łączotrzciny	 to	 jeden	 z	 najpopularniejszych	 sposobów wykorzystania	tego	typu	fabriali.

Zasada	 zachowania	 siły	 jest	 utrzymana	 –	 na	 przykład,	 jeśli	 jeden	 jest przymocowany	 do	 ciężkiego	 kamienia,	 potrzeba	 równie	 wielkiej	 siły	 do	 uniesienia połączonego	 fabriala,	 co	 do	 podniesienia	 samego	 kamienia.	 Wydaje	 się,	 że	 podczas tworzenia	 fabriala	 wykorzystuje	 się	 jakiś	 proces,	 który	 ma	 wpływ	 na	 to,	 jak	 bardzo można	oddalić	od	siebie	obie	połówki,	by	wciąż	zachować	efekt.

Odwracacze:	 Wykorzystanie	 ametystu	 zamiast	 rubinu	 również	 tworzy	 połączone pary	 klejnotu,	 ale	 ich	 reakcje	 są	 odwrotne.	 Na	 przykład,	 jeśli	 jeden	 unieść,	 drugi opadnie.

Te	 fabriale	 dopiero	 co	 odkryto	 i	 już	 trwają	 badania	 nad	 ich	 wykorzystaniem.	 Ta forma	fabriali	podlega	niespodziewanym	ograniczeniom,	choć	nie	udało	mi	się	odkryć, na	czym	polegają.

Fabriale	ostrzegawcze

W	 tym	 zestawie	 istnieje	 tylko	 jeden	 typ	 fabriala,	 potocznie	 zwany	 Ostrzegaczem.

Ostrzegacz	 może	 ostrzegać	 przed	 pobliskim	 przedmiotem,	 uczuciem,	 wrażeniem	 lub zjawiskiem.	Te	fabriale	wykorzystują	heliodor.	Nie	wiem,	czy	to	jedyny	klejnot,	który działa,	czy	też	istnieje	inny	powód,	by	korzystać	z	heliodorów.

W	 wypadku	 tego	 rodzaju	 fabriala	 ilość	 Burzowego	 Światła,	 jakim	 można	 go napełnić,	 wpływa	 na	 jego	 zasięg.	 Dlatego	 też	 bardzo	 dużą	 rolę	 odgrywa	 wielkość klejnotu.

Wiatrowi	i	wiązania

Raporty	 o	 dziwnych	 zdolnościach	 Skrytobójcy	 w	 Bieli	 doprowadziły	 mnie	 do pewnych	źródeł	informacji,	które,	jak	wierzę,	nie	są	powszechnie	znane.	Wiatrowi	byli zakonem	 Świetlistych	 Rycerzy	 i	 wykorzystywali	 dwa	 podstawowe	 rodzaje	 Wiązania Mocy.	Efekty	tych	Wiązań	były	zwane	–	potocznie	wśród	członków	zakonu	–	jako	Trzy Wiązania.

Podstawowe	 wiązanie	 –	 zmiana	 grawitacyjna	 Ten	 typ	 Wiązania	 był	 najczęściej wykorzystywany	w	zakonie,	choć	wcale	nie	był	najprostszy	(to	wyróżnienie	należy	do Pełnego	 Wiązania	 poniżej).	 Podstawowe	 Wiązanie	 wymagało	 anulowania	 duchowego grawitacyjnego	związku	istoty	lub	przedmiotu	z	planetą,	a	zamiast	tego	tymczasowego przywiązania	tej	istoty	lub	przedmiotu	do	innego	przedmiotu	lub	kierunku.

W	 efekcie	 tworzy	 to	 zmianę	 przyciągania	 grawitacyjnego,	 wypaczając	 energię samej	 planety.	 Podstawowe	 Wiązanie	 pozwalało	 Wiatrowemu	 wbiegać	 po	 ścianach, podnosić	 ludzi	 lub	 przedmioty	 w	 powietrze	 czy	 też	 tworzyć	 inne	 podobne	 efekty.

Zaawansowane	wykorzystanie	tego	typu	Wiązania	pozwalało	Wiatrowemu	uczynić	się lżejszym	 poprzez	 przywiązanie	 części	 swojej	 masy	 w	 górę.	 (Matematycznie	 rzecz biorąc,	 przywiązanie	 ćwierci	 własnej	 masy	 w	 górę	 efektywnie	 zmniejszało	 ciężar osoby	o	połowę.	Przywiązanie	połowy	masy	w	górę	tworzyło	nieważkość).

Zwielokrotnione	 Podstawowe	 Wiązania	 mogły	 również	 ściągać	 przedmiot	 lub człowieka	w	dół	z	podwójną,	potrójną	lub	jeszcze	większą	mocą.

Pełne	wiązanie:	łączenie	przedmiotów	Pełne	Wiązanie	może	się	wydawać	bardzo podobne	 do	 Podstawowego	 Wiązania,	 ale	 ich	 działanie	 opiera	 się	 na	 zupełnie	 innych zasadach.	 Podczas	 gdy	 jedno	 wiąże	 się	 z	 grawitacją,	 drugie	 z	 siłą	 (lub	 Mocą,	 jak	 je nazywali	 Świetliści)	 przyczepności	 –	 wiązania	 przedmiotów	 ze	 sobą,	 jakby	 były jednym.	Wierzę,	że	ta	Moc	mogła	mieć	coś	wspólnego	z	ciśnieniem	atmosferycznym.

Aby	 stworzyć	 Pełne	 Wiązanie,	 Wiatrowy	 napełniał	 przedmiot	 Burzowym Światłem,	 po	 czym	 przyciskał	 do	 niego	 inny	 przedmiot.	 Oba	 przedmioty	 łączyła wówczas	potężna	więź,	niemal	niemożliwa	do	przerwania.	W	rzeczy	samej,	większość materiałów	rozpada	się	wcześniej	niż	łącząca	je	więź.

Odwrócone	 wiązanie:	 nadawanie	 przedmiotom	 przyciągania	 grawitacyjnego Sądzę,	 że	 może	 to	 być	 wyspecjalizowana	 wersja	 Podstawowego	 Wiązania.	 Ten	 typ Wiązania	 wymaga	 najmniej	 Burzowego	 Światła	 ze	 wszystkich	 trzech	 Wiązań.

Wiatrowy	 napełniał	 coś,	 wydawał	 mentalny	 rozkaz	 i	 sprawiał,	 że	 przedmiot	 ten przyciągał	inne	przedmioty.

W	 swej	 istocie	 to	 Wiązanie	 tworzy	 wokół	 przedmiotu	 bańkę	 imitującą	 jego duchową	 więź	 z	 ziemią	 poniżej.	 W	 efekcie	 to	 Wiązanie	 wywiera	 mniejszy	 wpływ	 na przedmioty	 dotykające	 ziemi,	 których	 więź	 z	 planetą	 jest	 najsilniejsza.	 Najłatwiej wpływać	na	 przedmioty	spadającą	 i	lecące.	 Na	inne	 również	można	 wywierać	 wpływ, ale	wymaga	to	znacznie	większej	ilości	Burzowego	Światła	i	lepszych	umiejętności.





Document Outline


Karta tytułowa

Karta redakcyjna

Spis ilustracji

Dedykacja

Podziękowania

Preludium do Archiwum Burzowego Światła

Księga pierwsza: Droga Królów

Część pierwsza: Ponad ciszą

Interludia

Część druga: Rozświetlające burze

Interludia

Część trzecia: Umierając

Interludia

Część czwarta: Burze rozświetlają

Część piąta: Cisza ponad

Posłowie

Ars Arcanum





